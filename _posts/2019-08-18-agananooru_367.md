---
categories: blog
title: அகநானூறு
sub_title: 362 குறிஞ்சி
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_367
featured: /images/noolkal_96_6.png
order: 367
nool_publiser: இசையினி குழுமம்
---


## 362 குறிஞ்சி

பாம்புடை விடர பனி நீர் இட்டுத் துறைத்  
தேம் கலந்து ஒழுக, யாறு நிறைந்தனவே;  
வெண் கோட்டு யானை பொருத புண் கூர்ந்து,  
பைங் கண் வல்லியம் கல் அளைச் செறிய,  
முருக்கு அரும்பு அன்ன வள் உகிர் வயப் பிணவு 5

கடி கொள, வழங்கார் ஆறே; ஆயிடை  
எல்லிற்று என்னான், வென் வேல் ஏந்தி,  
நசை தர வந்த நன்னராளன்  
நெஞ்சு பழுதாக, வறுவியன் பெயரின்,  
இன்று இப்பொழுதும் யான் வாழலெனே; 10

எவன்கொல்? வாழி, தோழி! நம் இடை முலைச்  
சுணங்கு அணி முற்றத்து ஆரம் போலவும்,  
சிலம்பு நீடு சோலைச் சிதர் தூங்கு நளிப்பின்  
இலங்கு வெள் அருவி போலவும்,  
நிலம் கொண்டனவால், திங்கள் அம் கதிரே! 15

**இரவுக்குறிச் சிறைப்புறமாகத் தோழி  
சொல்லியது. - வெள்ளிவீதியார்**

[அடுத்த பக்கம்](agananooru_368)