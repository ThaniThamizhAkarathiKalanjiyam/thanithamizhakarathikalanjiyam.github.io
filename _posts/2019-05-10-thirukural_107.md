---
categories: blog
title: திருக்குறள்
sub_title: 103 குடிசெயல்வகை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_107
featured: /images/noolkal_96_6.png
order: 107
---
## 103 குடிசெயல்வகை

கருமம் செயஒருவன் கைதூவேன் என்னும்  
பெருமையின் பீடுடையது இல். 1021

ஆள்வினையும் ஆன்ற அறிவும் எனஇரண்டின்  
நீள்வினையால் நீளும் குடி. 1022

குடிசெய்வல் என்னும் ஒருவற்குத் தெய்வம்  
மடிதற்றுத் தான்முந் துறும். 1023

சூழாமல் தானே முடிவெய்தும் தம்குடியைத்  
தாழாது உஞற்று பவர்க்கு. 1024

குற்றம் இலனாய்க் குடிசெய்து வாழ்வானைச்  
சுற்றமாச் சுற்றும் உலகு. 1025

நல்லாண்மை என்பது ஒருவற்குத் தான்பிறந்த  
இல்லாண்மை ஆக்கிக் கொளல். 1026

அமரகத்து வன்கண்ணர் போலத் தமரகத்தும்  
ஆற்றுவார் மேற்றே பொறை. 1027

குடிசெய்வார்க் கில்லை பருவம் மடிசெய்து  
மானங் கருதக் கெடும். 1028

இடும்பைக்கே கொள்கலம் கொல்லோ குடும்பத்தைக்  
குற்ற மறைப்பான் உடம்பு. 1029

இடுக்கண்கால் கொன்றிட வீழும் அடுத்தூன்றும்  
நல்லாள் இலாத குடி. 1030

[அடுத்த பக்கம்](thirukural_108)