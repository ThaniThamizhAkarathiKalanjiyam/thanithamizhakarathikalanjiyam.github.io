---
categories: blog
title: பாரதிதாசனின் குழந்தைப் பாடல்களும் நிலவும்
sub_title: உரையாடல் போக்கு
keywords: More, Tamil, Books
description: பாரதிதாசனின் குழந்தைப் பாடல்களும் நிலவும்
author: Tamilan
layout: Ruby
tags:
- கண்மணிகணேசன்
is_book: 1
permalink: kanmani_tamil_13_8
featured: /images/noolkal_96_6.png
order: 8
---


## உரையாடல் போக்கு

தன் புதுமையான கவிதைக்கு நிலவைக் கருவியாகப் பாரதிதாசன் பயன்படுத்துகிறார். அடர்ந்த காடும், அதனுள் ஓடும் நீரோடையும் தம்முள் உரையாடுவதாகக் கற்பனை செய்கிறார். 'காடும் நீரோடையும்' என்ற பாடலில் காட்டின் அடர்த்தியால் நீரோடை நிலவின் அழகை ரசிக்க இயலவில்லையே என ஏங்குகிறது.

> "வெளிவான் மீன்களை வெண்ணிலாக் கதிர்களைப்  
>  பார்த்துநான் மகிழ; பார்த்துறவாட  
>  ஆர்த்துமகிழ அகன்ற இக்காடு  
>  தடையாய் உள்ளதே..."

என்ற நீரோடையைப் பார்த்துக் காடு;

> 'தான் அடர்ந்து இராவிடில் சூரியனின் வெம்மையால் நீரோடை வற்றி இல்லாமல் போய்விடும்'

என்று அறிவுறுத்துகிறது. இயற்கை பற்றி இக்கருத்து விளக்கத்தைக் குழந்தைகட்குக் கூறும்போதே நிலவின் அழகு யாவரும் பார்த்து மகிழ்ந்து அனுபவிக்கக் கூடியது என்ற கருத்தையும் உடன் புகுத்தியுள்ளார். (ஒரு தாயின் உள்ளம் மகிழ்கிறது- ப.- 127)

[அடுத்த பக்கம்](kanmani_tamil_13_9)