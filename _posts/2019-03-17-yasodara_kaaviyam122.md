---  
categories: blog  
title: யசோதர காவியம்/முனிவர் தளவரன்ஐயத்தைப் போக்குதல்.
keywords: More, Tamil, Books  
description: யசோதர காவியம்/முனிவர் தளவரன்ஐயத்தைப் போக்குதல்.
author: Tamilan  
layout: Ruby  
tags:     
- யசோதர காவியம் ஆசிரியர்
- ஐஞ்சிறு காப்பியங்கள்
permalink: yasodara_kaaviyam122  
featured: /images/noolkal_96_6.png  
is_book: 1
---  


### யசோதர காவியம்/முனிவர் தளவரன்ஐயத்தைப் போக்குதல்.

230| பையவே காட்டந் தன்னைப் பலபின்னஞ் செய்திட் டன்று  
வெய்யெரி கண்ட துண்டோ விறகொடு விற்கை யூன்ற  
ஐயென வங்கி தோன்றி யதனையு மெரிக்க லுற்ற  
திவ்வகைக் காண லாகு மென்றுநீ யுணரத்ல் வேண்டும்.

**இதுவும் அது**

231| சிக்கென வாயு வேற்றித் தித்திவாய் செம்மித் தூக்கிப்  
புக்கவவ் வாயு நீங்கிப் போயபின் நிறைசெய் தாலும்  
ஒக்குமே யொருவன் சங்கோ டொருநில மாளிகைக் கீழ்த்  
திக்கெனத் தொனிசெய் திட்ட தெவ்வழி வந்த தாகும்.

232| இவ்வகை யாகுஞ் சீவ னியல்புதா னியல்பு வேறாம்  
வெய்யதீ வினைக ளாலே வெருவுறு துயரின் மூழ்கி  
மையலுற் றழுந்தி நான்கு கதிகளுட் கெழுமிச் செல்வர்  
ஐயமில் சாட்சி ஞானத் தொழுக்கத்தோ ரறிவ தாகும்.

233| ஆகமத் தடிக ளெங்கட் கதுபெரி தரிது கண்டீர்  
ஏகசித் தத்த ராய விறைவர்கட் கௌ¤து போலும்  
போகசித் தத்தோ டொன்றிப் பொறிவழிப் படரு நீரார்க்  
காகுமற் றுறுதிக் கேது அருளுக தெருள வென்றான்.

234| அற்றமில் லறிவு காட்சி யருந்தகை யொழுக்க மூன்றும்  
பெற்றனர் புரிந்து பேணிப் பெருங்குணத் தொழுகு வாருக்  
குற்றிடு மும்ப ரின்ப முலகிதற் கிறைமை தானும்  
முற்றமுன் னுரைத்த பேறும் வந்துறும் முறைமையென்றான்.

235| உறுபொரு ணிலைமை தன்னை யுற்றுணர் வறிவ தாகும்  
அறிபொரு ளதனிற் றூய்மை யகத்தெழு தௌ¤வு காட்சி  
நறுமலர்ப் பிண்டி நாதன் நல்லறப் பெருமை தன்மேல்  
இறுகிய மகிழ்ச்சி கண்டா யிதனது பிரிவு மென்றான்.

236| பெருகிய கொலையும் பொய்யும் களவோடு பிறன்ம னைக்கண்  
தெரிவிலாச் செலவும் சிந்தை பொருள்வயிற் றிருகு பற்றும்  
மருவிய மனத்து மீட்சி வதமிவை யைந்தோ டொன்றி  
ஒருவின புலைசு தேன்கள் ஒழுகுத லொழுக்க மென்றான்.

237| கொலையின் தின்மை கூறிற் குவலயத் திறைமை செய்யும்  
மலைதலில் வாய்மை யார்க்கு வாய்மொழி மதிப்பை யாக்கும்  
விலையில்பே ரருளின் மாட்சி விளைப்பது களவின் மீட்சி  
உலைதலில் பெருமை திட்ப முறுவலி யொழிந்த தீயும்.

238| தெருளுடை மனத்திற் சென்ற தௌ¤ந்துணர் வாய செல்வம்  
பொருள்வயி னிறுக்க மின்மை புணர்த்திடும் புலைசு தேன்கள்.  
ஒருவிய பயனு மஃதே யொளியினோ டழகு வென்றி  
பொருள்மிகு குலனோ டின்பம் யுணர்தலு மாகு மாதோ.

239| சிலைபயில் வயிரத் தோளாய் செப்பிய பொருளி தெல்லாம்  
உலைதலில் மகிழ்வோ டுள்ளத் துணர்ந்தனை கொள்கவென்னக்  
கொலையி¢னி லொருவலின்றிக் கொண்டனெனருளிற்றெல்லாம்  
அலைசெய்வ தொழியின் வாழ்க்கை யழியுமற் றடிகளென்றான்.

[<< யசோதர காவியம்/நான்காஞ் சருக்கம்](yasodara_kaaviyam121) [<< யசோதர காவியம்/முனிவரர் மீண்டும் கூறல்](yasodara_kaaviyam123)


