---  
categories: blog  
title: யசோதர காவியம்/யசோதரனும் சந்திரமதியும் மயிலும் நாயுமாய்ப் பிறந்தசெய்த கூறல்
keywords: More, Tamil, Books  
description: யசோதர காவியம்/யசோதரனும் சந்திரமதியும் மயிலும் நாயுமாய்ப் பிறந்தசெய்த கூறல்
author: Tamilan  
layout: Ruby  
tags:     
- யசோதர காவியம் ஆசிரியர்
- ஐஞ்சிறு காப்பியங்கள்
permalink: yasodara_kaaviyam107  
featured: /images/noolkal_96_6.png  
is_book: 1
---  


### யசோதர காவியம்/யசோதரனும் சந்திரமதியும் மயிலும் நாயுமாய்ப் பிறந்தசெய்த கூறல்

155| மற்றம் மன்னன் மதிமதி யென்றிவர்  
நற்ற வத்திறை நல்லறம் புல்லலாப்  
பற்றி னோடு முடிந்தனர் பல்பிறப்  
புற்ற தாகு முரைக்குறு கின்றதே.

157| அம்பின் வாய்விழு மண்ட மெடுத்தவன்  
வம்பு வாரண முட்டையின் வைத்துடன்  
கொம்ப னாயிது கொண்டு வளர்க்கென  
நம்பு காமர் புளிஞிகை நல்கினான்.

158| சந்தி ரம்மதி யாகிய தாயவள்  
வந்து மாநக ரப்புறச் சேரிவாய  
முந்து செய்வினை யான்முளை வாளெயிற்  
றந்த மிக்க சுணங்கம் தாயினாள்.

159| மயிலு நாயும் வளர்ந்தபின் மன்னனுக்  
கியலு பாயன மென்று கொடுத்தனர்  
மயரி யாகு மிசோமதி மன்னவன  
இயலு மாளிகை யெய்தின வென்பவே.

160| மன்ன னாகிய மாமயின் மாளிகை  
தன்னின் முன்னெழு வார்க்குமுன் தானெழாத்  
தன்னை யஞ்சினர் தங்களைத் தான் வெருண்  
டின்ன வாற்றின் வளர்ந்திடு கின்றதே .

161| அஞ்சி லோதியர் தாமடி தைவரப்  
பஞ்சி மெல்லணை பாவிய பள்ளிமேல்  
துஞ்சு மன்னவன் மாமயிற் றோகையோ  
டஞ்சி மெல்ல வசைந்தது பூமிமேல்.

162| சுரைய பாலடி சிற்சுவை பொற்கலத்  
தரைய மேகலை யாரி மைர்ந்துணும  
அரையன் மாமயி லாய்ப்புறப் பள்ளிவாய  
இரைய வாவி யிருந்தயில் கின்றதே.

163| வந்து குப்பையின் மாசன முண்டபின்  
சிந்து மெச்சில்கள் சென்று கவர்ந்துதின்  
றந்து ளும் மக ழங்கணத் தூடுமாய்ச்  
சந்தி ரம்மதி நாய்தளர் கின்றதே

164| நல்வ தத்தொ டறத்திற நண்ணலார  
கொல்வ தற்குள முன்செய் கொடுமையான  
ஒல்வ தற்கரு மாதுய ருற்றனர்  
வெல்வ தற்கரி தால்வினை யின்பயன்.

165| மற்றொர் நாண்மணி மண்டபத் தின்புடை  
யற்ற மாவிருந் தட்டபங் கன்றனை  
முற்று வார்முலை யாண்முயங் குந்திறம  
மற்ற மாமயில் வந்தது கண்டதே.

166| அப்பி றப்பி லமர்ந்த தன் காதலி  
ஒப்பில் செய்கை யுணர்ந்த துணர்ந்தபின  
தப்பி லன்னது சாரன்றன் கண்களைக்  
குப்பு றாமிசைக் குத்தி யழித்ததே.

167| முத்த வாணகை யாண்முனி வுற்றனள்  
கைத்த லத்தொரு கற்றிரள் வீசலும்  
மத்த கத்தை மடுத்து மறித்தது  
தத்தி மஞ்ஞை தரைப்பட வீழ்ந்ததே.

168| தாய்முன் னாகி யிறந்து பிறந்தவள்  
நாய்பின் னோடி நலிந்தது கவ்விய  
வாய்முன் மஞ்ஞை மடிந்துயிர் போயது  
தீமை செய்வினை செய்திற மின்னதே.

169| நாயின் வாயில் நடுங்கிய மாமயில்  
போய தின்னுயிர் பொன்றின மன்னவன்  
ஆயு மாறறி யாத விசோமதி  
நாயை யெற்றின னாய்பெய் பலகையால்.

[<< யசோதர காவியம்/மூன்றாஞ் சருக்கம்](yasodara_kaaviyam106) [<< யசோதர காவியம்/யசோதரனாகிய மயில் (2வது) முள்ளம் பன்றியாய்ப் பிறத்தல்](yasodara_kaaviyam108)


