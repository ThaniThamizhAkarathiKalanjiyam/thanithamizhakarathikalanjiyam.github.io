---
categories: blog
title: அகநானூறு 
sub_title: பாயிரம்
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_5
featured: /images/noolkal_96_6.png
order: 5
---


## பாயிரம்

நின்ற நீதி, வென்ற நேமி,  
பழுதில் கொள்கை, வழுதிய ரவைக்கண்,  
அறிவு வீற்றிருந்த செறிவுடை மனத்து  
வான்றோய் நல்லிசைச் சான்றோர் குழீஇ,  
அருந்தமிழ் மூன்றுந் தெரிந்த காலை, 5

ஆய்ந்த கொள்கைத் தீந்தமிழ்ப் பாட்டுள்,  
நெடிய வாகி யடிநிமிர்ந் தொழுகிய  
இன்பப் பகுதி யின்பொருட் பாடல்,  
நானூ றெடுத்து நூல்னவில் புலவர்,  
களித்த மும்மதக் களிற்றியா னைநிரை, 10

மணியடு மிடைந்த அணிகிளர் பவளம்,  
மேவிய நித்திலக் கோவை, யென்றாங்கு,  
அத்தகு பண்பின் முத்திற மாக  
முன்னினர் தொகுத்த நன்னெடுந் தொகைக்குக்  
கருததெனப் பண்பினோ ருரைத்தவை நாடின், 15

அவ்வகைக் கவைதாம் செவ்விய வன்றி,  
அரியவை யாகிய பொருண்மை நோக்கிக்,  
கோட்ட மின்றிப் பாட்டொடு பொருந்தத்  
தகவொடு சிறந்த அகவல் நடையாற்,  
கருததினி தியற்றி யோனே பரித்தேர் 20

வளவர் காக்கும் வளநாட் டுள்ளும்  
நாடெனச் சிறந்த பீடுகெழு சிறப்பிற்,  
கெடலருஞ் சிறப்பின், இடையள நாட்டுத்  
தீதில் கொள்கை மூதூ ருள்ளும்,  
ஊரெனச் சிறந்த சீர்கெழு மணக்குடிச் 25

செம்மை சான்ற தேவன்  
தொன்மை சான்ற நன்மை யோனே.

**இத் தொகைக்குக் கருத்து அகவலால் பாடினான்  
இடையள நாட்டு மணக்குடியான் பால்வண்ண தேவனான வில்லவதரையன்.**

[அடுத்த பக்கம்](agananooru_6)