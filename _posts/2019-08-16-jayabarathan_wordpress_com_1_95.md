---
categories: blog
title: நெஞ்சின் அலைகள் 1
sub_title: 092 ரோஸெட்டா தளவுளவி புகட்டிய புதிய வால்மீன் உருவாக்கக் கோட்பாடு
keywords: More, Tamil, Books
description: நெஞ்சின் அலைகள் 1
author: Tamilan
layout: Ruby
tags:
- ஜெயபாரதன் சி
is_book: 1
permalink: jayabarathan_wordpress_com_1_95
featured: /images/noolkal_96_6.png
order: 95
---


## 092 ரோஸெட்டா தளவுளவி புகட்டிய புதிய வால்மீன் உருவாக்கக் கோட்பாடு

![How comets are born](https://jayabarathan.files.wordpress.com/2016/08/how-comets-are-born.jpg?w=505&h=757)

**சி. ஜெயபாரதன் B.E.(Hons) P.Eng (Nuclear) கனடா**

**https://youtu.be/ZwEADPlHdEE**

**https://youtu.be/29byorgwMGY**

**https://youtu.be/hZHcf9NyYWw**

++++++++++++++

கியூப்பர் முகில் கூண்டைத் தாண்டி,  
பரிதி ஈர்ப்பு மண்டத்தில்  
திரிந்து வருபவை  
வால்மீன்கள்!  
வியாழக்கோள் ஈர்ப்பு வலையில்  
சிக்கிய போது  
வால்மீன் மீது கவண் வீசிக்,  
காயப் படுத்தி  
ஆய்வுகள் புரிந்தார் !  
வால் நெடுவே வெளியேறும்,  
வாயுத் தூள்களை  
வடிகட்டியில் பிடித்து  
வையகத்தில் சோதித்தார் !  
சூரிய குடும்பக் கோள்களின்  
ஆதித் தோற்ற வளர்ச்சி அறியவும்,  
உயிரின மூலத்தை உளவவும்  
ஏவிய விண்சிமிழ்  
பூமிக்கு மீண்டது !  
வால்மீனில் இறங்கிக்  
கால் வைத்த தளவுளவி  
முதன்முதல் தகவல் அனுப்பி  
ஓய்வாகி இயங்கியது !

+++++++++++++++

![Comet -1](https://jayabarathan.files.wordpress.com/2016/08/comet-1.jpg?w=450&h=401)

சூரிய குடும்பத்தின் புறக் கோள்களாய் **, நெப்டியூன் கோளுக்கு அப்பால் உள்ள பனி மூடிய பெரிய அண்டங்கள் [Icy Trans-Neptunian Objects (TNO)]** குன்றி வாழும் கதிரியக்க உலோகங்களால் [Short-lived Radioactive Substances] சூடாக்கப்படுகின்றன. வால்மீன்கள் அவற்றைப் போல் சூடாக்கப்படும் அறிகுறிகள் தென்பட வில்லை. சூரிய நிபுளா வாயு தோன்றிய முதல் ஒரு மில்லியன் ஆண்டுகளில், நெப்டியூனுக்கு அப்பால் பனி மூடிய பெரிய அண்டங்கள் பெருக்கம் மிகையாகின. அவை மேலும் வாயுப் புயல் வீச்சுகளால் தாக்கப்பட்டு 400 கி.மீ. [240 மைல்] அளவுக்கு வளர்ச்சியுற்றன. நெப்டியூனுக்கு அப்பால் பெரிய அண்டங்களை விண்கற்கள் தாக்கிய அறிகுறிகள் வால்மீன்கள்பால் காணப்படவில்லை. 4.6 பில்லியன் ஆண்டுகளாய்த் தோன்றியது முதல், சிதைவாகாமல் தப்பிப் பிழைத்து, நெப்டியூனுக்கு அப்பால் உள்ள அண்டங்களின் நிழலில் மெதுவாக வால்மீன்கள் வளர்ச்சியுற்றன என்று கருதுகிறோம்.

**பிஜோர்ன் டேவிட்ஸன் [Jet Propulsion Laboratory, California, USA]**

![How comets are born-2](https://jayabarathan.files.wordpress.com/2016/08/how-comets-are-born-2.jpg?w=584&h=365)

**[Click to Enlarge]**

சூரிய குடும்பக் கோள்கள் தோற்ற வளர்ச்சிக்குச் சான்றாக வால்மீன்கள் உள்ளன. ஆகவேதான் நாங்கள் ரோஸெட்டா விண்ணுளவி மூலம் ஆழ்ந்த நோக்குகளை மற்ற வால்மீன்கள் தகவலுடன் ஒப்பிட்டு எந்த விதத் தோற்றக் காட்சி ஏற்புடையது என்று விளக்கமாக ஆராய்ந்தோம். வால்மீன்கள் மெய்யாகச் சூரிய குடும்பத்தின் புதையல் களஞ்சியம். அவைப் பூர்வ காலத்தில் சூரிய குடும்பக் கோள்கள் கட்டுமான இயக்கத்திற்கு ஈடு இணையற்ற உட்கருத்தை அளிக்கின்றன.

**மாத்யூ டெய்லர் [ESA Rosetta Project Scientist]**

![Rosetta Spacecraft](https://jayabarathan.files.wordpress.com/2016/08/rosetta-spacecraft.jpg?w=600&h=595)

**பூர்வ காலத்தில் வால்மீன்கள் எப்படித் தோன்றி உருவாகின ?**

ஐரோப்பிய ஈசா கூட்டாய்வில் ஏவப்பட்ட ரோஸெட்டா விண்ணுளவியும், அது வால்மீனில் இறக்கிய தளவுளவியும் அனுப்பிய சமீபத்தைய [2016 ஜூலை 29] தகவல், சூரிய மண்டலத் தோற்ற வளர்ச்சியைப் பற்றி புதியதோர் கருத்தெழ வழி காட்டியது. பூர்வீகச் சூரிய குடும்ப தோற்றக் காலங்களில் எஞ்சிய மிச்சங்களே வால்மீன்கள் என்று உறுதியாக்கப்

பட்டுள்ளது. அவை பெரிய அண்டங்களுடன், சிறிய அண்டங்கள் மீது மோதித் தோன்றவில்லை என்பதும் தெளிவானது. வால்மீன் 67பி சுரியுமோவ்-கெராஸிமிங்கோவை [67P Churyumov-Gerasimenko] விளக்கமாக ரோஸெட்டோ உளவிகள் பல மாதங்கள் ஆராய்ந்து, சூரிய மண்டலக் கோள்கள் தோன்றி வளர்ச்சி யுற்றதை எடுத்துக் காட்டுகின்றன. ரோஸெட்டா உளவிக் கருவிகள் தந்த புதிய தகவல் : வால்மீன்கள் தணிந்த திணிவு, தேன்கூடுபோல் மிகுந்த துளைகள், பல்லடுக்குப் படிவுகள் மேவிய இரட்டைப் பகுதி உடையவை [Low Density], [High Porosity], [Multi-layered Double-Lobed Body]. அதாவது அவை இரட்டைப் பகுதிகளாய் ஒட்டிக் கொள்வதற்கு முன்பே, இரு பகுதிகளில் காலம் காலமாய்ச் சேமித்தப் பல்லடுக்குப் படிவுகள் இருந்துள்ளன.

![comets -2](https://jayabarathan.files.wordpress.com/2016/08/comets-2.jpg?w=521&h=688)

வால்மீன்கள் தலைகளின் உட்கருவில் அளவுக்கு மேற்பட்ட பெருந் துளைகள் இருப்பது, மென்மையானவை நசுக்கப்படும் தீவிரத் தாக்குதல்களால் உருவாக வில்லை என்பது தெளிவாகிறது. ரோஸெட்டா கண்ட, பல்வேறு கட்டுமான உபரிகளும், தனித்துவ முறைகளும் [Structures & Features] இவ்வித வளர்ச்சி எப்படி நேர்ந்திருக்கும் என்று காட்டியுள்ளது.

முந்தைய ஆய்வுகள் வால்மீன் தலையும், உடலும் தனித்தனிப் பகுதி என்றும், அவற்றைச் சேர்த்த மோதல், முறிக்காதவாறு மென்மை யானதாய் மெதுவான வேகத்தில் நேர்ந்திருக்க வேண்டும். இரண்டிலும் பல்லடுக்குப் படிவுகள் ஒரே நிலையில் தென்பட்டன. வால்மீன் இரட்டைப் பகுதிகளில் தென்படும் திரட்சிக் கட்டிகள், அல்லது வாத்துப் புடைப்புகள் [Lumpiness] or [Goosebumps] சிறுகச் சிறுக சேர்ந்த மாதிரி தெரிகின்றன.

மேலும் வால்மீன் உட்பொருட்களைச் சோதித்தால், நீரால் நேர்ந்த சரிவுகள், அரிப்புகள் எதுவுமில்லை. வால்மீனில் செழிப்பாக கார்பன் மொனாக்ஸைடு,ஆக்ஸிஜென், நைடிரஜன், ஆர்கான் வாயுக்கள் [Carbon monoxide, Oxygen, Nitrogen & Argon] இருந்தன. ஆரம்ப காலத்தில் சூரிய நிபுளா வாயுக்கள் நெப்டியூனுக்கு அப்பால், கோள்கள் திரண்டு எஞ்சிய மிச்சத்தில் மேலடுக்குப் படிவுகளைச் சேர்த்து, சுமார் 3 மைல் [5 கி.மீ] அளவு வால்மீன் உருவாகியிருக்க வேண்டும் என்பது விளங்குகிறது.

![First comet image from Philae](https://jayabarathan.files.wordpress.com/2014/11/first-comet-image-from-philae.jpg?w=584)

**https://www.youtube.com/watch?feature=player_embedded &v=TwkliXod6Ns**

**https://www.youtube.com/watch?feature=player_embedded &v=nrwelZ7E4Y0**

**http://www.esa.int/spaceinvideos/Videos/2014/11/Philae _landing_ status _update_ and _latest_ science**

**https://www.youtube.com/watch?feature=player_detailpage &v=E0tLcrty-PY**

**https://www.youtube.com/watch?feature=player_detailpage &v=7Xm6y0LzlLo**

**http://www.bbc.com/news/science-environment-30058176**

**+++++++++++++++++++++++**

![Comet Size](https://jayabarathan.files.wordpress.com/2016/08/comet-size.jpg?w=529&h=700)

“எமது பெரு வேட்கை ரோஸெட்டா குறிப்பணித் திட்டம் விண்வெளித் தேடல் வரலாற்று மைல் கல்லாய் ஓரிடத்தைப் பெற்றுள்ளது. ஓடும் வால்மீனை முதன்முதல் நெருங்கிச் சுற்றியது மட்டுமின்றி, முதன்முதல் தளவுளவி ஒன்றை வால்மீனில் இறக்கிச் சோதனை செய்தது. ரோஸெட்டா புவிக்கோளின் தோற்ற மூலத்தை அறியக் கதவைத் திறந்துள்ளது மகத்தான ஒரு சாதனை.”

**ஜான் ஜேக்கஸ் டோர்டயின் [ESA Director General] [November 12, 2014]**

“விண்வெளியில் பத்தாண்டுகள் [2004 – 2014] தொடர்ந்து பயணம் செய்து, ரோஸெட்டா சூரிய குடும்பத் தோற்றத்தின் பூர்வீக எச்சங்களில் ஒன்றான வால்மீனில் தளவுளவி ஒன்றை இறக்கி சிறந்த முறையில் விஞ்ஞானச் சோதனை செய்து வருகிறது.”

**அல்வாரோ கிமென்னிஷ் [ESA Director of Scince & Robotic Exploration] [November 12, 2014]**

![How comets are born-1](https://jayabarathan.files.wordpress.com/2016/08/how-comets-are-born-1.jpg?w=584&h=1482)

**[Click to Enlarge]**

“வால்மீன்களைப் பற்றி ஏன் அறிந்து கொள்ள வேண்டும்? வால்மீன்களை விண் வெளியில் ஏன் உளவு செய்ய வேண்டும்? காரணம் இதுதான், பரிதி மண்டலத்தில் திரிந்து வரும் வால்மீன்களே பிரபஞ்சத்தின் பூர்வீகக் கோள்கள்! அவற்றில் காணப்படும் பிண்டப் பொருட்களில்தான் அனைத்து அண்ட கோள்களும், பரிதியும் ஆக்கப் பட்டிருப்ப தாகக் கருதப் படுகிறது! நாசாவின் ஆழ்மோதல் திட்டம் [Deep Impact] உயிரினத் தோற்றத்தின் ஆரம்பத் தோற்றத்தை ஆராய உதவும். இதுவரைச் செய்யாத, துணிச்சலான, புத்துணர்வு மூட்டும், ஒரு பரபரப்பான முதல் விஞ்ஞான முயற்சி அது!”

**ஆண்டிரூஸ் டான்ஸ்லர் [Acting Diretor, Solar System Division, NASA]**

![Rosetta drops the Lander](https://jayabarathan.files.wordpress.com/2014/11/rosetta-drops-the-lander.jpg?w=584)

**Mothership Rosetta Drops Lander on the Comet**

**முதன்முதல் வால்மீனில் இறங்கிய ஐரோப்பிய விண்கப்பல் தளவுளவி**

2014 நவம்பர் 12 ஆம் தேதி விண்வெளித் தேடல் வரலாற்றில் பொன்னெழுத்துக்களால் பொறிக்கப்பட வேண்டிய நாள் ! அன்றுதான் ஈசாவின் ரோஸெட்டா விண்கப்பல் **[ESA -European Space Agency Spaceship Rosetta]** முதன்முதல் ஒரு வால்மீனை நெருங்கிச் சுற்றி அதன் மீது தளவுளவி **[Philae Lander]** ஒன்றை இறக்கிச் சோதித்துத் தகவல் அனுப்பியது. 1969 ஆண்டில் முதன்முதல் நீல் ஆர்ம்ஸ்டிராங் நிலவில் தடம் வைத்தது போன்ற ஓர் மகத்தான சாதனையாக இந்நிகழ்ச்சி கருதப் படுகிறது. 2004 ஆண்டு மார்ச் 2 ஆம் தேதி ஏவப்பட்ட ஈசாவின் ரோஸெட்டா விண்கப்பல் 10 ஆண்டுகள் பயணம் செய்து, 6.4 பில்லியன் கி.மீ. தூரம் [3.8 பில்லியன் மைல்] கடந்து சென்று ஒரு வால்மீனை **[Comet : 67P /Churyumov-Gerasimenko]** 2014 ஆகஸ் 6 ஆம் தேதி நெருங்கி வட்டமிட்டு, துல்லிய மாகத் தளத்தில் இறங்கியது, சவாலான ஒருபெரும் விண்வெளிச் சாதனையாகும். ரோஸெட்டா விண்கப்பல் வால்மீனுக்கு 30 கி.மீ. தூரத்தில் சுற்றி, 34,000 mph [55,000 kmh] வேகத்தில் வால்மீனைப் பின்பற்றி வந்தது. சூரியன் அருகில் சென்று வால்மீன் சுற்றும் போது, ரோஸெட்டா விண்கப்பலும், ஃபிலேயும் பரிதியைச் சுற்றித் தகவல் அனுப்பும்.

![Mission details](https://jayabarathan.files.wordpress.com/2016/08/mission-details.jpg?w=530&h=793)

வரலாற்று முக்கிய அந்த வால்மீன் அப்போது பூமியிலிருந்து 510 மில்லியன் கி.மீ. [300 மில்லிய மைல்] தூரத்தில் சூரியனை நோக்கிச் சென்று கொண்டிருந்தது. வால்மீனில் இறங்கிய ஃபிலே தளவுளதி தரையில் அமர்ந்ததும், அது தாய்க்கப்பல் ரோஸெட்டா மூலம் தகவல் தெரிவித்து வால்மீனின் படங்களையும் அனுப்பியது. மூன்று கால் உடைய ஃபிலே தளவுளவி இறங்கிய வேகம் : விநாடிக்கு சுமார் 1 மீடர். “ரோஸெட்டா, ஃபிலேயின் தொடர்ந்த தொலைத் தொடர்வு இயக்கக் கட்டுப்பாடுகள் மிகச் சவாலான பொறியியல் சாதனையாகும். அதற்கு நுணுக்கமான பொறியியல் ஆக்க பூர்வத் திறனும், விண்வெளிப் பயணக் கட்டுப்பாடு அனுபவமும் தேவை,” என்று ஈசா ஆளுநர் [ESA Director of Human Spaceflight Operations] கூறினார். தற்போதைய வால்மீன் வேகம் : 18 kms [3600 mph]. பின்னால் சூரியனை நெருங்கும் போது வால்மீன் வேகம் பன்மடங்கு மிகையாகும். ரோஸெட்டா வால்மீன் குறிப்பணித் திட்ட நிதி ஒதுக்கு : 1.6 பில்லியன் டாலர் [1.3 பில்லியன் ஈரோ]

![Philae touchdown -2](https://jayabarathan.files.wordpress.com/2014/11/philae-touchdown-2.jpg?w=584)

**வால்மீனில் இறங்கிய தளவுளவி ஃபிலே**

தளவுளவி இறங்கிய முதல் மூன்று நாட்கள், மின்கலன் ஆற்றலில் இயங்கி வால்மீன் பற்றித் தகவல் அனுப்பியது. மின்கலன் ஆற்றல் 60 மணி நேரம்தான் நீடிக்கும். வால்மீனின் ஒருநாள் பொழுது 12 மணி நேரமே ! துரதிர்ஷ்ட்மாக தளவுளவி தவறிப் போய் ஓர் இடுக்குக் குழியில் இறங்கி விட்டதால், திட்டப்படி எதிர்பார்த்த சூரிய ஆற்றல் மின்சக்தி சேமிக்க இயலவில்லை. மூன்று நாட்கள் கழித்து தளவுளவி ஓய்ந்து போய் உறங்கி விட்டது. சூரியனை வேகத்தில் நெருங்கும் வால்மீனில் சூரியக் கதிர்கள் மிகையாக விழும் போது, மீண்டும் தளவுளவி இயங்கிடலாம் என்று எதிர்பார்க்கப் படுகிறது. ஃபிலே தளவுளவி 2015 மார்ச் மாதம் வரை பணிசெய்யும் என்று திட்டமிடப் பட்டது. சூரியக் கதிர்கள் பட்டு மீண்டும் தளவுளவி எப்போது விழித்து வேலை செய்யும் என்பது ஊகிக்க முடியவில்லை. அத்துடன் வால்மீன் இன்னும் 13 மாதங்களில் சூரியனை நெருங்கிச் சுற்றும் போது நேரும் மகத்தான நிகழ்ச்சிகளை விண்கப்பல் ரோஸெட்டாவும், தளவுளவி ஃபிலேயும் விளக்கமாகத் தகவல் அனுப்பப் போகின்றன. அப்போது [டிசம்பர் 6, 2014] ரோஸெட்டா விண்கப்பல் வால்மீனை 20 கி.மீ. [12 மைல்] தூர வட்டவீதியில் சுற்றக் கட்டுப் படுத்தப் படும். மேலும் ரோஸெட்டா இயக்கமாகி வால்மீனை 8 கி.மீ. [5 மைல்] தூரத்தில் நெருங்கிச் சுற்ற வைத்து ஆய்வுகள் நடத்தப்படும். அச்சமயத்தில் [2015 ஆகஸ்டு 13] வால்மீன் பூமிக்கும் செவ்வாய்க் கோளுக்கும் இடையே பூமியிலிருந்து 185 மில்லியன் கி.மீ. [சுமார் 110 மில்லியன் மைல் ] தூரத்தில் பயணம் செய்யும்.

ஈசாவின் ரோஸெட்டா வால்மீன் குறிப்பணி, நமது சூரிய மண்டலத் தோற்றத்தின் சில புதிர்களை விடுவிக்கும் என்று எதிர்பார்க்கப் படுகிறது. 4.5 பில்லியன் ஆண்டுக்கு முன்பு தோன்றிய சூரிய குடும்பத்தின் பூர்வீக ஆரம்ப நிலை எப்படி இருந்தது, அதனில் எச்சப் படைப்புகளான வால்மீன்களின் பங்குகள் என்ன, வால்மீனின் உள்ளமைப்பு யாது போன்ற வினாக்களுக்குப் பதில் கிடைக்கலாம் என்று வானியல் விஞ்ஞானிகள் கருதுகிறார்.

![Mothership & Lander](https://jayabarathan.files.wordpress.com/2014/11/mothership-lander.jpg?w=505&h=628)

2014 ஆண்டில் செவ்வாய்க் கோளுக்குப் போகும் முதற் பயண ஆரம்பத்துக்கு முன்பு அணுசக்தி ஆற்றலில் உந்தி மூவர் செல்லும் விண்வெளிக் கப்பல் “ஓரியான்” [Orion Spacecraft] வெண்ணிலவைத் தாண்டி 7 முதல் 14 நாட்கள் வரை ஒரு விண்கல்லைச் [Asteroid] சுற்றி வந்து ராயப் போவதாகத் திட்டமிடப் பட்டுள்ளது. விண்கப்பல் விண்கல்லைச் சுற்றி வரும் போது விண்விமானிகள் விண்கல்லில் இறங்கி முதன் முதல் தடம் வைத்து மண் தளத்தில் ஆய்வுகள் செய்வார்கள். அதுவே விண்வெளி வரலாற்றில் நிலவுக்கு அப்பால் மனிதர் பயணம் செய்து முதன்முதலில் ஆராய்ச்சிகள் நடத்திய மாபெரும் சாதனையாகக் கருதப்படும்.”

_*டாக்டர் பால் பெல், வானியல் நிபுணர் [Dr. Paul Abell, NASA Jonson Space Center, Houston]  
*_

“டெம்பெல் வால்மீனுக்குக் கிடைத்த அடி ஒரு பேரடி மட்டுமன்று! நாங்கள் நெடுங்காலமாய் வாதித்து வரும் ஆய்வுரைகளுக்கு ஓர் அரிய சோதனையாகவும் ஆயிற்று! வால்மீன்கள் வெறும் குப்பைப் புழுதி கொண்டவை அல்ல! அங்குமிங்கும் சிதறிக் கிடக்கும் பனித்தளக் கட்டிகளின் களஞ்சியமும் அல்ல! கரித் தூள்கள் நிரம்பிய மேற்தட்டுக்கு அடியே துளைகளுள்ள ஆர்கானிக்ஸ் பிண்டமும் (Porous Organic Mass), உறைந்த பனித்தளமும் அமைந்திருப்பதை வால்மீனின் ஆழ்குழிச் சோதனை நிரூபித்துக் காட்டும்.”

**டாக்டர் சந்திரா விக்கிரமசிங், பேராசிரியர் கார்டி·ப் பல்கலைக் கழகம், இங்கிலாந்து**

![Rosetta Mission](https://jayabarathan.files.wordpress.com/2014/11/rosetta-mission1.jpg?w=584)

**ரோஸெட்டா விண்ணுளவிப் பயணத் திட்டத்தின் குறிக்கோள் என்ன?**

ஈசாவின் விண்ணுளவி ரோஸெட்டா பத்தாண்டுகள் பயணம் செய்து விண்வெளியில் பரிதியை நோக்கி விரையும் ஒரு வால்மீனைச் சுற்றி விந்தையாக முதன்முதல் தள உளவி ஒன்றை இறக்கி உட்கார வைத்து, ஆய்வுத் தகவலைப் பூமிக்கு அனுப்பப் போகிறது! அந்த வெகு நீண்ட பயணத்துக்கு [1000 மில்லியன் கி.மீ] விண்ணுளவி மூன்று முறைப் பூகோளத்தையும், ஒருமுறைச் செவ்வாய்க் கோளையும், ஓரிரு முறை விண்கற்களையும் சுற்றிப் ஈர்ப்பியக்கக் கவண் சுழற்சியால் [Gravity Assist Swing] தனது சுற்றுப் பாதையின் நீள்வட்டத்தையும் வேகத்தையும் [Elliptical Path & Velocity] மிகையாக்கும். பரிதியை நோக்கிச் செல்லும் விண்ணுளவி வால்மீனின் ஈர்ப்பு மண்டலத்தில் பாய்ந்து பற்றிக் கொண்டு முதன்முதல் சாதனையாக அதைச் சுற்றி வரும்! வால்மீனைச் சுற்றி வந்து தன் முதுகில் தாங்கிச் செல்லும் தள உளவியை வால்மீனில் இறக்கி விடும். தாய்க் கப்பல் எனப்படும் விண்ணுளவித் தளவுளவியைக் கண்காணிப்பதுடன் தளத்தில் நிகழும் ஆய்வுகளை ரேடியோ அலைகளில் பூமிக்குத் தொடர்ந்து அனுப்பி வைக்கும்!

வால்மீனைச் சுற்றி வந்து தன் முதுகில் தாங்கிச் செல்லும் தள உளவியை வால்மீனில் இறக்கி விடும். தாய்க் கப்பல் எனப்படும் விண்ணுளவித் தள உளவியைக் கண்காணிப்ப துடன் தளத்தில் நிகழும் ஆய்வுகளை ரேடியோ அலைகளில் பூமிக்குத் தொடர்ந்து அனுப்பி வைக்கும்! ரோஸெட்டா விண்ணுளவியின் உன்னத விஞ்ஞான ஆய்வுக் கருவிகள் வால்மீன் மூலத் தோற்றத்தை நேராக அறிய முற்படும். விண்கற்களுக்கும் [Asteroids] வால்மீன்களுக்கும் உள்ள வேறுபாடுகள் என்ன என்பதை நுட்பமாய்க் கண்டறியும். பரிதி மண்டலத் தோற்றத்திற்கு வால்மீன்களின் பங்களிப்புகள் உள்ளனவா? மேற்கூறிய வினாக்களுக்கு விடை அளிக்கும் தகுதி பெற்ற கீழ்க்காணும் பொறியியற் கருவிகள் ரோஸெட்டாவில் அமைக்கப் பட்டுள்ளன.

![Philae Lander parts](https://jayabarathan.files.wordpress.com/2014/11/philae-lander-parts.jpg?w=584)

**ரோஸெட்டா விண்ணுளவியில் உள்ள கருவிகள்**

ரோஸெட்டா விண்ணுளவித் திட்டத்தின் தொகைநிதி மதிப்பீடு: 1000 மில்லியன் ஈரோ [டாலர் நாணய மதிப்பு: 1.325 பில்லியன் டாலர்] ரோஸெட்டா விண்ணுளவித் திட்டத்தைச் சிந்தித்து உருவாக்கிக் கண்காணித்து வரும் ஈரோப்பியன் விண்வெளி ணையகத்தின் [European Space Agency (ESA)] கூட்டியக்க உறுப்பினர்கள்: ஜெர்மெனி, பிரான்ஸ், பிரிட்டன், ஃபின்லாந்து, ஸ்டிரியா, அயர்லாந்து, இத்தாலி, ஹங்கேரி ஆகியவை. அந்த கூட்டியக்கம் ஜெர்மெனி தலைமையில் ஜெர்மென் வாயுவெளி ஆய்வுக் கூடத்தின் [German Aerospace Research Institute (DLR)] கீழாக விண்வெளி ஆய்வுகளை நடத்தி வருகிறது.

ரோஸெட்டா விண்கப்பலின் பரிமாணம் உளவிகளுடன் [3 மீடர் x 2 மீடர் x 2 மீடர்] நீளம், அலகம், உயரம் உள்ளது. ரோஸெட்டாவின் எடை: 100 கிலோ கிராம். மின்சக்தி தயாரிக்க இரண்டு 14 மீடர் பரிதித் தட்டுகள் [Solar Panels] விண்கப்பலின் இறக்கைகள் போல் பொருத்தப் பட்டிருக்கின்றன. பரிதித் தட்டுகளின் மொத்தப் பரப்பு 64 சதுர மீடர். விண்ணுளவியின் ஒரு பக்கத்தில் 2.2 மீடர் விட்டமுள்ள ரேடியோ அலைத் தொலைத் தொடர்புத் தட்டு பிணைக்கப் பட்டுள்ளது. அடுத்த பக்கத்தில் தள உளவி பொருத்தப் பட்டிருக்கிறது.

![ESA Control Room -2](https://jayabarathan.files.wordpress.com/2014/11/esa-control-room-2.jpg?w=584)_*_ *

**விண்ணுளவியின் 11 விஞ்ஞான ஆய்வுக் கருவிகள்:**

1\. “அலிஸ்” புறவூதா படமெடுப்பு ஒளிப்பட்டை மானி [ALlCE: Ultraviolet Imaging Spectrameter]

2\. “கான்ஸெர்ட்” வால்மீன் உட்கரு உளவி [CONSERT: Comet Nucleus Sounding]

3\. “காஸிமா” வால்மீன் அடுத்த நிலை அயான் நிறை அளவி [COSIMA: Cometary Secondary Ion Mass Analyser]

4\. “ஜியாடியா” தூள் மோதல் ஆய்வு, தூள் நிரப்பி [GIADIA: Grain Impact Analyser & Dust Accumulator]

5\. “மைடாஸ்” நுட்பப் படமெடுப்பு ஆய்வு ஏற்பாடு [MIDAS: Micro-Imaging Analysing System]

6\. “மைக்ரோ” ரோஸெட்டா விண்சுற்றியின் நுட்பலைக் கருவி [MICRO: Microwave Instrument for Rosetta Orbiter]

7\. “ஓஸிரிஸ்” ரோஸெட்டா விண்சுற்றிப் படமெடுப்பு ஏற்பாடு [OSIRIS: Rosetta Orbiter Imaging System]

![ESA Control Room](https://jayabarathan.files.wordpress.com/2014/11/esa-control-room.jpg?w=584)

8\. “ரோஸினா” அயான், நடுநிலை ஆய்வு செய்யும் ரோஸெட்டா விண்சுற்றி ஒளிப்பட்டை மானி [ROSINA: Rosetta Orbiter Spectrometer for Ion & Neutral Analysis]

9\. “ஆர்பிஸி” ரோஸெட்டா ஒளிப்பிழம்பு ஆய்வுக்குழுக் கருவி [RPC: Rosetta Plasma Consortium]

10 “ஆரெஸை” வானலை விஞ்ஞான உளவுக் கருவி [RSI: Radio Science Investigation]

11 “விர்டிஸ்” புலப்படும், உட்சிவப்புத் தள ஆய்வு ஒளிப்பட்டை மானி [VIRTIS: Visible & Infrared Mapping Spectrometer]

**வால்மீனில் கால்வைக்கும் தள உளவியின் கருவிகள்:**

தள உளவியில் உள்ள 9 விஞ்ஞானக் கருவிகள்:

1\. “அபெக்ஸ்” ஆல்ஃபா புரோட்டான் எக்ஸ்-ரே ஒளிப்பட்டை மானி [APXS: Alpha Proton X-Ray Spectrometer]

2\. “சிவா/ரோலிஸ்” ரோஸெட்டா தள உளவி படமெடுப்பு ஏற்பாடு [CIVA/ROLIS: Rosetta Lander Imaging System]

3\. “கான்ஸெர்ட்” வால்மீன் உட்கரு உளவி [CONSERT: Comet Nucleus Sounding]

**Philae Lander**

![Philae Lander](https://jayabarathan.files.wordpress.com/2014/08/philae-lander.jpg?w=540)

4\. “கோஸாக்” வால்மீன் மாதிரி உட்பொருள் ஆயும் சோதனை [COSAC: Cometary Sampling & Composition Experiment]

5\. “மாடுலஸ் டாலமி” வெளியேறும் வாயு உளவி [MODULUS PTOLEMY: Evolved Gas Analyser]

6\. “முபஸ்” மேற்தளக் கீழ்த்தள பல்வினை உணர்ச்சிக் கருவி [MUPUS: Multi-Purpose Sensor for Surface & Subsurface Science]

7\. “ரோமாப்” ரோலண்டு காந்தவியல், ஒளிப்பிழம்பு மானி [ROMAP: RoLand Magentometer & Plasma Monitor]

8\. “லெஸ்டி2” மாதிரி பரிமாறும் கருவி [SD2: Sample & Distribution Device]

9\. “ஸெஸமி” தள மின்னொலிச் சோதனை மானி, தூசி மோதல் நிரப்பி [SESAME: Surface Electrical & Acoustic Monitoring Experiment, Dust Impact Collector]

விண்ணுளவி கட்டுப்பாடு நிலையம்: ஈரோப்பியன் விண்வெளி இயக்க மையம் [European Space Operation Centre (ESOC), Darmstadt, Germany] கண்காணிப்பு நிலையம்: நியூ நார்ஸியா, பெர்த், ஸ்திரேலியா [New Norcia, Near Perth, Australia]

![Philae Lander components](https://jayabarathan.files.wordpress.com/2014/11/philae-lander-components.jpg?w=584)

**அணுசக்தி உந்தும் விண்ணுளவியில் விண்கல் தள ஆய்வுகள்**

2007 மார்ச் 14 ம் தேதி நாசா வானியல் நிபுணர் டாக்டர் பால் பெல் 2014 ஆம் ஆண்டில் செவ்வாய்க் கோளில் கால் வைக்க மனிதரை அனுப்புவதற்கு முன்பாக, நிலவுக்கு அப்பால் நகர்ந்து கொண்டிருக்கும் சின்னஞ் சிறு விண்கற்களில் [Asteroid] விண்வெளி விமானிகளை அனுப்பி அவற்றைப் பற்றி அறிந்து வரும் விண்கப்பல் ஓரியான் [Orion Spacecraft] திட்டத்தை அறிவித்திருக்கிறார். ஓரியான் விண்கப்பல் முதன்முதலில் அணுசக்தி ஆற்றலில் ஏவப்பட்டு அண்ட வெளியில் பயணம் செய்யப் போகிறது. அத்திட்டத்தில் விண்கப்பல் தேர்ந்தெடுத்த சிறு விண்கல் ஒன்றைச் சுற்றும். பயணம் செய்து பங்கெடுக்கும் மூன்று விஞ்ஞானிகளில் ஒருவர் விண்கப்பலில் அமர்ந்து கண்காணிக்க இருவர் விண்கல்லில் இறங்கித் தடம் வைத்து அதன் மண்தளப் பண்பாடுகளை ஆய்வு செய்வார். அத்துடன் அங்கே நீர் உற்பத்தி செய்யத் தேவையான ஆக்ஸிஜென், ஹைடிரஜன் வாயுக்களைப் பிரித்தெடுக்க ஏதுவான மூலத்தாதுக்கள் கிடைக்குமா வென்றும் கண்டறிவார். செவ்வாய்க் கோள் யாத்திரைக்கு நிலவைப் போல் விண்கற்களை இடைத்தங்கு அண்டங்களாக விமானிகள் பயன்படுத்த முடியுமா வென்றும் கண்டறிவார்கள். அந்த பயணத்துக்கு நிலவுக்குச் செல்வதை விட சற்று கூடுமானதாய் 7 முதல் 14 தினங்கள் நாட்கள் எடுக்கலாம் என்று மதிப்பிடப் படுகிறது. டாக்டர் பால் பெல் தயாரித்த அந்த புதிய திட்டத்திற்கு நாசா மேலதிகாரிகள் அங்கீகாரம் அளித்துள்ளர்கள்.

**Rosetta Spaceship Launching**

**[March 2, 2004]**

![Rosetta launching](https://jayabarathan.files.wordpress.com/2014/08/rosetta-launching.jpg?w=540)

2004 மார்ச் 2 ஆம் தேதி பிரென்ச் கயானாவிலிருந்து ஏரியன்-5 ராக்கெட் [Ariane-5G+] மூலமாக ஏவப்பட்டது, ரோஸெட்டா விண்ணுளவி. ரோஸெட்டாவின் முதல் பூகோளச் சுழல்வீச்சு [Earth Gravity Assist (Earth’s Fly-by)] 2005 மார்ச் 4 ஆம் தேதி நிகழ்ந்தது. “ஈர்ப்பாற்றல் உந்தியக்கம்” என்பது கவண் கல்லைக் கையால் வீசிச் சுழற்றி அடிப்பது [Sling-shot like Effect] போன்றது. விண்ணுளவியின் இரண்டாவது கவண் வீச்சைச் செவ்வாய்க் கோளின் ஈர்ப்பாற்றல் புரிந்தது. அப்போது விண்ணுளவின் வேகம் செவ்வாய்க் கோளின் வேகத்துக்கு ஒப்பாக மணிக்கு 22,500 மைல் வீதத்தில் பயணம் செய்தது. மூன்று டன் எடையுடைய ரோஸெட்டா விண்ணுளவி செவ்வாய்க் கோளைச் சுற்றப் பின்புறம் சென்ற போது 20 நிமிடங்கள் ரேடியோ அலைச் சமிக்கைப் பூமிக்கு வராமல் தடைப் பட்டது! விண்ணுளவியின் சூரிய ஒளித்தட்டுகளுக்கு பரிதி ஒளி மறைக்கப் பட்டு மின்சார உற்பத்தி நின்றது. நுணுக்க விண்வெளி இயக்கத்தில் நடந்த அந்த பயங்கர 20 நிமிடங்களில் ஈசா எஞ்சினியரின் மூச்சும், பேச்சும் சற்று நின்று நெஞ்சத் துடிப்பு வேகமாய் அடித்துக் கொண்டது. விண்ணுளவி செவ்வாயின் முதுகுப் புறத்தைத் தாண்டி வெளிவந்து, பூமியில் ரேடியோ தொடர்பு மீண்டதும் அனைவரது முகத்தில் ஆனந்த வெள்ளம் பொங்கி எழுந்தது.

![Philae touchdown-3](https://jayabarathan.files.wordpress.com/2014/11/philae-touchdown-32.jpg?w=584)

**ஈரோப்பிய விண்வெளி ஆணையகத்தின் வால்மீன் உளவுப்பணி**

ஈசாவின் ராக்கெட் ஏவுதளம் தென் அமெரிக்காவின் வடக்கே பிரென்ச் கயானாவில் கௌரொவ் [Kourov, French Guiana] என்னுமிடத்தில் அமைக்கப் பட்டுள்ளது. 1993 நவம்பரில் அகில நாடுகளின் ரோஸெட்டா விண்வெளித் திட்டம் ஈசா விஞ்ஞானக் குழுவின் அங்கீகாரம் பெற்றது. அந்த திட்டத்தின் குறிக்கோள், விண்ணுளவி ஒன்றை அனுப்பி, வியாழன் ஈர்ப்பு மண்டலத்தில் சுற்றிவரும் “சூரியுமாவ்-ஜெராஸிமென்கோ” (Churyumov-Gerasimenko) என்னும் வால்மீனைச் (67P) சந்திப்பது. விண்கப்பல் ஒன்று வால்மீனை வட்டமிட, தள உளவி ஒன்று கீழிறங்கி வால்மீனில் தங்கிச் சோதனைகள் செய்யும். அது பத்தாண்டு நீள் பயணத் திட்டம். அந்த விண்ணுளவிக்கு “ரோஸெட்டா” [Name from Rosetta Stone of Black Basalt with Egyptian Scripts about Ptolemy V] என்னும் பெயர் அளிக்கப்பட்டது. ராக்கெட் எஞ்சின் ஏரியன்-5 [Ariane 5 Generic Rocket Engine, Payload 6-9.5 Tons] 2004 மார்ச் 2 ஆம் தேதி பிரென்ச் கயானாவிலிருந்து, ஈசாவின் ரோஸெட்டா விண்ணுளவியைத் தூக்கிக் கொண்டு கிளம்பியது.

![Rosetta Orbit](https://jayabarathan.files.wordpress.com/2014/11/rosetta-orbit.jpg?w=584)

ரோஸெட்டாவின் வேகத்தை அதிகமாக்கவும், பயணப் பாதையை நீளமாக்கவும் பூமி, செவ்வாய், லுடீஸியா, ஸ்டைன்ஸ் விண்கற்கள் [Astroids: Lutetia & Steins] ஆகிய அண்டக்கோள்களின் ஈர்ப்பாற்றல் சுழல் உந்துத் திருப்புகள் [Gravity Assist Maneuvers] பயன்படுத்தப் பட்டன. 2005 மார்ச் 4 ஆம் நாள் விண்ணுளவி பூமியைச் சுற்றி வந்து வேகத்தையும், பாதை நீள்வட்டத்தையும் முதலில் மிகையாக்கியது. நுணுக்கமான அந்த இயக்க முறைகள் அனைத்தும் ஜெர்மெனியில் உள்ள ஈசாவின் விண்ணுளவி ஆட்சி அரங்க எஞ்சியர்களால் தூண்டப்பட்டுச் செம்மை யாக்கப்பட்டுக் கண்காணிக்கப் பட்டன. சமீபத்தில் [2007 பிப்ரவரி 25] வெற்றிகரமாகச் செவ்வாய்க் கோள் சுழல் உந்துத் திருப்பல் [Mars Fly-by] செய்யப் பட்டுள்ளது. அடுத்த இரண்டு பூகோளச் சுழல் உந்து திருப்பல்கள் 2007 நவம்பரிலும், 2009 நவம்பரிலும் நிகழப் போகின்றன. பிறகு லுடீஸியா, ஸ்டைன்ஸ் விண்கற்கள் சுழல் உந்துத் திருப்பல்கள் முறையே 2008 செப்டம்பரிலும், 2010 ஜூலையிலும் திட்டமிடப் பட்டுள்ளன.

![Rosetta-comet orbit](https://jayabarathan.files.wordpress.com/2014/11/rosetta-comet-orbit.jpg?w=584)

பரிதியை நோக்கிப் பயணம் செய்யும் ரோஸெட்டா விண்ணுளவி நீள் வட்டப் பாதையை விட்டுப் புலம்பெயர்ந்து, வால்மீனின் ஈர்ப்பு மண்டலத்துக்குப் புகுந்திடும் நிகழ்ச்சி, இன்னும் ஏழாண்டுகள் கடந்து 2014 மே மாதம் ஆரம்பிக்கும். 2014 ஆகஸ்டில் தாய்க் கப்பல் விண்ணுளவி வால்மீனைச் சுற்ற ஆரம்பித்து, நவம்பரில் தள உளவியைக் கீழே இறக்கி விடும். தள உளவி வால்மீனில் அமர்ந்து சில மாதங்கள் வால்மீனின் தளப் பண்பாடுகளை ஆய்வு செய்துத் தகவலைத் தாய்க் கப்பலுக்கு அனுப்பிக்கும். தாய்க் கப்பல் அனுப்பும் தகவலை ஆஸ்திரேலியாவில் உள்ள ரேடியோ அலைத்தட்டு உறிஞ்சி எடுத்து ஜெர்மெனியில் உள்ள ஆட்சி அறைக்குத் தொடர்ந்து அனுப்பி வைக்கும். ரோஸெட்டா வால்மீன் திட்டப் பணிகள் 2015 டிசம்பர் மாதம் நிறைவு பெறும்.

![Rosetta near comet](https://jayabarathan.files.wordpress.com/2014/08/rosetta-near-comet1.jpg?w=540)

![Comet Details](https://jayabarathan.files.wordpress.com/2014/11/comet-details2.jpg?w=584)

**(தொடரும்)**

**_*_ _*_ _*_ _*_ _*_ _*_**  
**தகவல்:**

1\. Deep Impact Prepares for Comet Crash By: Declan McCullagh [www.news.com] July 2, 2005  
2\. NASA Probe Could Reveal Comet Life, By UK Team Cardiff University, U.K. [July 5, 2005]  
3\. Photo Credits NASA, JPL-Caltech, California [July 5, 2005] & Toronto Star Daily [July 5, 2005]  
4\. Watch Deep Impact’s Comet Collision Via Webcast By: Tariq Malik [www.space.com July 1, 2005]  
5\. NASA to Study Comet Collision www.PhysOrg.com [2005]  
6\. The Stardust Mission, Silicone Chip Online-NASA Mission, To Catch a Comet [Jan 15, 2006] [www.siliconchip.com.au/cms]  
7\. Stardust: How to Bring Home a Comet [http://stardust.jpl.nasa.gov/science/feature002.html] [Jan 15, 2006]  
8\. Public to Look for Dust Grains in Stardust Detectors By: Robert Sanders [Jan 10, 2006] [www.berkeley.edu/news/media/releases/2006/01/10 _dust.shtml]  
9\. Stardust Comet Sample Program [www.astronautix.com/craft/stardust.htm]  
10 http://www.thinnai.com/?module=displaystory &story_id=40507071&format=html [Deep Impact: 1]  
11 http://www.thinnai.com/?module=displaystory&story _id=40507151 &format=html [Deep Impact: 1]  
12 http://www.thinnai.com/?module=displaystory&story_id=40601202&format=html[Stardust Probe: 1]  
13 http://www.thinnai.com/?module=displaystory&story_id=40601272&format=html[Stardust Probe: 2]  
14 BBC News: Space Probe Performs Mars Fly-By [Feb 25, 2007]  
15 European Space Agency (ESA) Science & Technology -Rosetta Fact Sheet [Feb 19, 2007]  
16 Europe’s Space Probe Swings By Mars [Feb 25, 2007]  
17 Europe Comet Probe Makes Key Mars Flyby By: David McHugh (Associated Press) [Feb 24, 2007]  
18 Spaceflight Now: Comet-bound Probe Enjoys Close Encounter with Mars By: Stephan Clark [Feb 25, 2007].  
19 SkyNews: Was Hyakutake the Comet of the Century [July 1996] &  
SkyNews: Comet Hale-Bopp [April 1997]  
20 Sky & Telescope: Brightest Comet in 41 Years [April 2007]  
21 BBC News Houston: Asteroid Mission Concept Unveiled By: Paul Rincon [March 14, 2007]

22\. http://www.spacedaily.com/reports/Touchdown! _Rosettas_ Philae _probe_ lands _on_ comet_999.html [November 12, 2014]

23\. http://www.spacedaily.com/reports/A _close_ up _with_ a _comet_ 999.html [November 12, 2014]

24\. http://www.spacedaily.com/reports/European _probe_ lands _on_ comet _fails_ to _anchor_ 999.html [November 12, 2014]

25\. http://www.bbc.com/news/science-environment-30034060 [November 13, 2014]

26.http://www.spacedaily.com/reports/Philae _to_ attempt _comet_ drill _mission_ scientist_999.html [November 14, 2014]

27\. http://www.bbc.com/news/science-environment-30058176 [November 15, 2014]

28\. http://en.wikipedia.org/wiki/Rosetta_(spacecraft) [November 15, 2014]

29\. http://fr.wikipedia.org/wiki/Rosetta _(sonde_ spatiale) [?November 15, 2014]

30\. http://sci.esa.int/rosetta/14615-comet-67p/ [November 16, 2014]

31\. http://www.space.com/19878-halleys-comet.html [February 20, 2013]

32\. http://www.esa.int/Our _Activities/Space_ Science/Rosetta/How _comets_ are_born [July 28, 2016]

33\. http://www.spacedaily.com/reports/How _comets_ are _born_ 999.html [July 29, 2016]

* * *

S. Jayabarathan [jayabarathans@gmail.com] (August 4, 2016)]

[அடுத்த பக்கம்](jayabarathan_wordpress_com_1_96)