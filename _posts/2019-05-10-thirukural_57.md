---
categories: blog
title: திருக்குறள்
sub_title: 53 சுற்றந்தழால்
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_57
featured: /images/noolkal_96_6.png
order: 57
---
## 53 சுற்றந்தழால்

பற்றற்ற கண்ணும் பழைமைபா ராட்டுதல்  
சுற்றத்தார் கண்ணே உள. 521

விருப்பறாச் சுற்றம் இயையின் அருப்பறா  
ஆக்கம் பலவும் தரும். 522

அளவளா வில்லாதான் வாழ்க்கை குளவளாக்  
கோடின்றி நீர்நிறைந் தற்று. 523

சுற்றத்தால் சுற்றப் படஒழுகல் செல்வந்தான்  
பெற்றத்தால் பெற்ற பயன். 524

கொடுத்தலும் இன்சொலும் ஆற்றின் அடுக்கிய  
சுற்றத்தால் சுற்றப் படும். 525

பெருங்கொடையான் பேணான் வெகுளி அவனின்  
மருங்குடையார் மாநிலத்து இல். 526

காக்கை கரவா கரைந்துண்ணும் ஆக்கமும்  
அன்னநீ ரார்க்கே உள. 527

பொதுநோக்கான் வேந்தன் வரிசையா நோக்கின்  
அதுநோக்கி வாழ்வார் பலர். 528

தமராகிக் தற்றுறந்தார் சுற்றம் அமராமைக்  
காரணம் இன்றி வரும். 529

உழைப்பிரிந்து காரணத்தின் வந்தானை வேந்தன்  
இழைத்திருந்து எண்ணிக் கொளல். 530

[அடுத்த பக்கம்](thirukural_58)