---
categories: blog
title: அகநானூறு 
sub_title: 027 பாலை
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_32
featured: /images/noolkal_96_6.png
order: 32
---


## 027 பாலை

"கொடு வரி இரும் புலி தயங்க, நெடு வரை  
ஆடு கழை இரு வெதிர் கோடைக்கு ஒல்கும்  
கானம் கடிய என்னார், நாம் அழ,  
நின்றது இல் பொருட் பிணிச் சென்று இவண் தருமார்,  
செல்ப" என்ப' என்போய்! நல்ல 5

மடவைமன்ற நீயே; வடவயின்  
வேங்கடம் பயந்த வெண் கோட்டு யானை,  
மறப் போர்ப் பாண்டியர் அறத்தின் காக்கும்  
கொற்கை அம் பெரும் துறை முத்தின் அன்ன  
நகைப் பொலிந்து இலங்கும் எயிறு கெழு துவர் வாய் 10

தகைப்பத் தங்கலர்ஆயினும், இகப்ப  
யாங்ஙனம் விடுமோ மற்றே தேம் படத்  
தௌ நீர்க்கு ஏற்ற திரள் காற் குவளைப்  
பெருந்தகை சிதைத்தும், அமையா, பருந்து பட,  
வேத்து அமர்க் கடந்த வென்றி நல் வேல் 15

குருதியொடு துயல்வந்தன்ன நின்  
அரி வேய் உண்கண் அமர்த்த நோக்கே?

**செலவு உணர்ந்து வேறுபட்ட தலைமகட்குத்  
தோழி சொல்லியது. - மதுரைக்கணக்காயனார்**

[அடுத்த பக்கம்](agananooru_33)