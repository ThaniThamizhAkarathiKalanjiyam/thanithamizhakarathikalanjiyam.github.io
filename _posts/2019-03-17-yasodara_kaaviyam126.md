---  
categories: blog  
title: யசோதர காவியம்/சுருங்கக் கூறிய அசோகன் வரலாற்றை விளங்க உரைத்தல்
keywords: More, Tamil, Books  
description: யசோதர காவியம்/சுருங்கக் கூறிய அசோகன் வரலாற்றை விளங்க உரைத்தல்
author: Tamilan  
layout: Ruby  
tags:     
- யசோதர காவியம் ஆசிரியர்
- ஐஞ்சிறு காப்பியங்கள்
permalink: yasodara_kaaviyam126  
featured: /images/noolkal_96_6.png  
is_book: 1
---  


### யசோதர காவியம்/சுருங்கக் கூறிய அசோகன் வரலாற்றை விளங்க உரைத்தல்

278| அருமணியி னொளிதிகழு மமரனவ னாகிப்  
பிரமனுல கதனுண்மிகை பெறுகடல்கள் பத்துந்¢  
திருமணிய துணைமுலைய தெய்வமட வாரோடு  
அருமையில் னகமகிழ்வின் மருவுமன் மாதோ.

279| வஞ்சனையி லன்னையுடன் மன்னவனை நஞ்சில்  
துஞ்சும்வகை சூழ்ந்துதொழு நோய்முழுது மாகி  
அஞ்சின் மொழி யமிர்தமதி யருநரகின் வீழ்ந்தாள்  
நஞ்சனைய வினைநலிய நாமநகை வேலோய்.

280| இருளினிரு ளிருள்புகையொ டளறுமணல் பரலின்  
மருள்செயுரு வினபொருளின் வருபெயரு மவையே  
வெருள்செய்வினை தருதுயரம் விளையுநில மிசையத்¢  
தெருளினெழு வகைநரக குழிகளிவை தாரோய்.

281| மேருகிரி யுய்த்திடினும் வெப்பமொடு தட்பம்  
நீரெனவு ருக்கிடுநி லப்புரைய வைந்தாம்  
ஓரினுறு புகைநரகி னுருகியுடன் வீழ்ந்தா  
ளாருமில ளறனுமில ளமிர்தமதி யவளே.

282| ஆழ்ந்தகுழி வீழ்ந்தபொழு தருநரக ரோடிச்  
சூழ்ந்துதுகை யாவெரியு ளிட்டனர்கள் சுட்டார்  
போழ்ந்தனர்கள் புண்பெருக வன்றறிபு டைத்தார்  
மூழ்ந்தவினை முனியுமெனின் முனியலரு முளரோ.

283| செந்தழலின் வெந்தசைக டின்றனைமு னென்றே  
கொந்தழலின் வெந்¢துகொது கொதுகென வுருகுஞ்  
செந்தழலி னிந்திதர்கள் செம்புகள் திணிப்ப  
வெந்தழலி னைந்துருகி விண்டொழுகு முகனே.

284| கருகருக ரிந்தன னுருவி னொரு பாவை  
பெரு கெரியி னிட்டுருகு மிதுவுமினி தேயென்  
றருகணைய நுந்துதலு மலறியது தழுவி  
பொருபொருபொ ரிந்துபொடி யாமுடல மெல்லாம்.

285| நாவழுகி வீழமுது நஞ்சுண மடுத்தார  
ஆவலறி யதுவுருகி யலமரினு மையோ  
சாவவரி திவணரசி தகவில்வினை தருநோ  
யாவும்விளை நிலமதனி னினியவுள வாமோ.

286| முன்னுநுமர் தந்தசை முனிந்திலை நுகர்ந்தாய்க்  
கின்னுமினி துன்னவய வங்கடின லென்றே  
தன்னவய வம்பலத டிந்துழல வைத்துத்  
தின்னவென நொந்தவைக டின்னுமிகைத் திறலோய்.

287| திலப்பொறியி னிட்டனர்தி ரிப்புவநெ ருப்பின்  
உலைப்பெரு கழற்றலை யுருக்கவு முருத்துக்  
கொலைக்கழுவி னிட்டனர் குலைப்பவுமு ருக்கும்  
உலைப்பரு வருத்தம துரைப்பரிது கண்டாய்.

288| ஒருபதினோ டொருபதினை யுந்தியத னும்பர்  
இருபதினொ டைந்துவி லுயர்ந்தபுகை யென்றும  
பொருவரிய துயரினவை பொங்கியுடன் வீழும்  
ஒருபதினொ டெழுகடல்க ளளவு மொளித் தாரோய்.

289| தொல்லைவினை நின்று சுடுகின்றநர கத்துள்  
அல்லலிவை யல்லனவு மமிழ்தமதி யுறுவ  
வெல்லையில விதுவிதென வெண்ணியெரு நாவிற்  
சொல்லவுலவா வொழிக சுடருநெடு முடியோய்.

290| எண்ணமி லிசோதரனொ டன்னையிவர் முன்னாள்  
கண்ணிய வுயிர்க்கொலை வினைக்கொடுமை யாலே  
நண்ணிய விலங்கிடை நடுங்கஞர் தொடர்ந்த  
வண்ணமிது வடிவமிவை வளரொளிய பூணோய்.

291| மன்னன் மயிலாய்மயிரி முள்ளெயின மீனாய்  
பின்னிருமு றைத்தகரு மாகியவ னேகி  
மன்னுசிறை வாரணம தாகிவத மருவி  
மன்னவநின் மகனபய னாகிவளர் கின்றான்.

292| சந்திரமுன் மதிஞமலி நாகமொ டிடங்கர்  
வந்துமறி மயிடமுடன் வாரணமு மாகி  
முந்தைவினை நெகிழமுனி மொழியும்வத மருவி  
வந்துன்மக ளபயமதி யாகிவளர் கின்றாள்.

293| இதுநுமர்கள் பவம்வினை கள் விளையுமியல் பிதுவென்  
றெதுவின்முனி யருளுமொழி யவையவைகள் நினையா  
விதுவிதுவி திர்த்தக நெகிழ்ந்துமிகை சோரா  
மதுமலர்கொள் மணிமுடிய மன்னவன் மருண்டான்.

294| ஆங்கபய வுருசியுட னபயமதி தானுந்  
தாங்கலர்கள் சென்றுதவ வரசனரு ளாலே  
நீங்கிய பவங்களை நினைந்தன ருணர்ந்தார்  
ஆங்கவர்க ளுறுகவலை யாவர்பிற ரறிவார்.

295| தந்தையும் தந்தை தாயு மாகிய தழுவு காதல்  
மைந்தனு மடந்தை தானு மாற்றிடைச் சுழன்ற பெற்றி  
சிந்தையி னினைந்து நொந்து தேம்பினர் புலம்பக் கண்டு  
கொந்தெரியழலுள் வீழ்ந்த கொள்கையன்மன்ன னானான்.

296| எந்தையு மெந்தை தாயு மெய்திய பிறவி தோறும  
வெந்துயர் விளைவு செய்த வினையினே னென்செய் கேனோ  
அந்தமி லுயிர்கள் மாய வலைபல செய்து நாளும் [கேனோ.  
வெந்துயர் நரகின் வீழ்க்கும் வினைசெய்தே னென்செய்.

297| அருளொடு படர்தல் செய்யா தாருயிர்க் கழிவு செய்தே  
பொருளோடு போக மேவிப் பொறியிலே னென்செய் கேனோ  
அருளின துருவ மாய வடிகணும் மடிகட் கேயுந்  
தெருளல னினைந்த தீமைச் சிறியனே னென்செய் கேனோ.

298| மாவியல் வடிவு தன்னை வதைசெய்தார் வண்ண மீதே  
ஆவினி யளிய னேது மஞ்சிலே னவதி யென்கொல் [ல்  
காவல வருளு கென்னக் கலங்கின னரசன் வீழ  
மாவல வஞ்ச லென்றம் மாதவ னுரைவ ளர்த்தான்.

299| அறிவில ராய காலத் தமைவில செய்த வெல்லாம்  
நெறியினி லறிவ தூற நின்றவை விலகி நிற்பர்  
அறியலர் வினைக ளாலே யருநவை படுநர்க் கைய  
சிறியநல் வதங்கள் செய்த திருவினை நுமர்கட் காணாய்.

300| அருள்புரி மனத்த ராகி யாருயிர்க் கபய நல்கிப்  
பொருள்கொலை களவுகாமம் பொய்யொடு புறக்கணித்திட்¢  
டிருள்புரி வினைகள்சேரா விறைவன தறத்தையெய்தின்  
மருள்செய வருவ துண்டோ வானவ ரின்ப மல்லால்.

301| என்றலு மடிகள் பாதத் தெழின்முடி மலர்கள் சிந்தக்  
கன்றிய வினைக டீரக் கருணையி னுருகி நெஞ்சிற்  
சென்றன னறிவு காட்சி திருவறத் தொருவ னானான்  
வென்றவர் சரண டைந்ததார் விளைப்பதுவென்றியன்றோ.

302| வெருள்செயும் வினைக டம்மை வெருவிய மனத்த னாகி  
மருள்செயு முருவ மாட்சி மகனொடு மங்கை தன்னை  
அருள்பெரு குவகை தன்னா லமைவில னளிய னும்மைத்  
தெருளலன் முன்பு செய்த சிறுமைகள் பொறுக்க வென்றான்

303| ஓருயிர்த் தோழ னாகி யுறுதிசூழ் வணிகள் றன்னை  
ஆருயிர்க் கரண மாய வடிகளோ டைய நீயும்  
நேரெனக் கிறைவ னாக நினைவலென் றினிய கூறிப்  
பாரியற்பொறையை நெஞ்சிற் பரிந்தனன்மன்னனானான்.

304| மணிமுடி மகனுக் கீந்து மன்னவன் றன்னோ டேனை  
யணிமுடி யரசர் தாமு மவனுயிர்த் துணைவ னாய  
வணிகனு மற்று ளாரு மாதவத் திறையை வாழ்த்தித்  
துணிவனர் துறந்து மூவார் தொழுதெழு முருவங்கொண்டார்.

305| தாதைதன் துறவு முற்றத் தானுடன் பட்ட தல்லால  
ஓதநீர் வட்டந்தன்னை யொருதுகள் போல வுள்ளத்  
தாதரம் பண்ணல் செல்லா வபயனு மரசு தன்னைக்  
காதலன் குமரன் றம்பி கைப்படுத் தனன்வி டுத்தான்.

306| மாதவன் மலர்ந்த சொல்லான் மைந்தனும் மங்கை யாய  
பேதையும் பிணைய னாளும் பிறப்பினி துணர்ந்த பின்னர்  
ஆதரம் பண்ணல் போகத் தஞ்சினர் நெஞ்சி னஞ்சாய்  
மாதவன் சரண மாக வனமது துன்னி னாரே.

307| வினைகளும் வினைக டம்மால் விளைபயன் வெறுப்பு மேவித்  
தனசர ணணையு ளார்க்குத் தவவர சருளத் தாழ்ந்து  
வினையின விளைவு தம்மை வெருவின மடிகள் மெய்யே  
சினவரன் சரண மூழ்கிச் செறிதவம் படர்து மென்றார்.

308| ஆற்றல தமையப் பெற்றா லருந்தவ மமர்ந்து செய்மின  
சாற்றிய வகையின் மேன்மேல் சய்யமா சய்யமத்தின்  
ஏற்றவந் நிலைமை தன்னை யிதுபொழு துய்மி னென்றான்  
ஆற்றலுக் கேற்ற வாற்றா லவ்வழி யொழுகு கின்றார்.

309| அருங்கல மும்மை தம்மா லதிசய முடைய நோன்மைப்  
பெருங்குழு வொருங்குசூழப் பெறற்கருங்குணங்கடம்மாற்  
கருங்கலில் சுதத்த னென்னுந் துறவினுக் கரச னிந்நாள்  
அருங்கடி கமழுஞ் சோலை யதனுள்வந் தினிதி ருந்தான்.

310| அனசன மமர்ந்த சிந்தை யருந்தவ னிசோ மதிக்குத  
தனயர்க டம்மை நோக்கித் தரியலீர் சரியை போமின்  
எனவவ ரிறைஞ்சி மெல்ல விந்நக ரத்து வந்தார்  
அனையவ ராக வெம்மை யறிகமற் றரச வென்றான்.

311| இணையது பிறவி மாலை யெமரது மெமது மெண்ணின்  
இனையதுவினைகள்பின்னா ளிடர்செய்த முறைமைதானும்  
இனையது வெகுளி காமத் தெய்திய வியல்பு நாடின்  
இனையது பெருமை தானு மிறைவன தறத்த தென்றான்.

312| செய்த வெந்தியக் கொலையொரு துகள்தனில் சென்றுறு பவந்  
எய்து மாயிடிற் றீர்ந்திடாக் கொலையிஃ திருநில முடிவேந்தே  
மையல் கொண்டிவண்மன்னுயிரெனைப்பலவதைசெயவருபாவ  
தெய்தும் வெந்துய ரெப்படித் தென்றுளைந் திரங்குகின்

313| ஐய நின்னரு ளாலுயிர்க் கொலையினி லருவினை நரகத்தாழ்ந்  
தெய்தும்வெந்துயரெனைப்பலகோடி கோடியினுறுபழிதீர்ந்தே  
பொய்ய தன்றிது புரவல குமரநின் புகழ்மொழி புணையாக (ன்  
மையின் மாதவத் தொருகடலாடுதல் வலித்தன னிதுவென்றான்.

314| இன்சொல் மாதரு மிளங்கிளைச் சுற்றமு  
மெரித்திர ளெனவஞ்சிப்  
பொன்செய் மாமுடிப் புதல்வருட் புட்பதந்  
தற்கிது பொறையென்றே  
மின்செய் தாரவன் வெறுத்தன னரசியல்  
விடுத்தவ ருடன்போகி  
முன்சொன் மாமலர்ப் பொழிலினுண் முனிவரற்  
றெழுதுநன் முனியானான்.

315| வெய்ய தீவினை வெருவுறு மாதவம  
விதியினின் றுதிகொண்டான்  
ஐய தாமதி சயமுற வடங்கின  
னுடம்பினை யிவணிட்டே  
மையல் வானிடை யனசனர் குழாங்களுள்  
வானவன் றானாகித்  
தொய்யின் மாமுலைச் சுரவரர் மகளிர்தம்  
தொகுதியின் மகிழ்வுற்றான்.

316| அண்ண லாகிய வபயனுந் தங்கையு  
மாயுக மிகையின்மை¢  
நண்ணி நாயக முனிவனி னறிந்தனர  
நவின்றநற் குண மெல்லாம்  
கண்ணி னார்தம துருவின  
துடலங்கள் கழிந்தன கழி போகத்  
தெண்ணில் வானுல கத்திரண் டாவதி  
னிமையவர் தாமானார்

317| அம்பொன் மாமுடி யலர்கதிர்க் குண்டல மருமணி திகழாரஞ்  
செம்பொன்மாமணி தோள்வளைகடகங்கள் செறிகழன்முதலாக்  
நம்பு நாளொனி நகுகதிர்க் கலங்களி னலம்பொலிந் தழகார்ந்த  
வம்பு வானிடு தனுவென வடிவுடை வானவ ரானாரே.

318| வந்துவானவர்திசைதொறும்வணங்கினர் வாழ்த்தினர்மலர்மாரி  
மந்த மாருதந் துந்துபி வளரிசை மலிந்தன மருங்கெங்கும்  
அந்தி லாடினர் பாடினர் விரும்பிய வரம்பைய ரருகெல்லாம்  
வந்து தேவியர் மன்மத வாளியின் மகிழ்ந்துடன் புடைசூழ்ந

319| மாசின் மாமணி மேனியின் வாசமொ ரோசனை மணநாறத்  
தேசொ ரோசனை திளைத்திட முளைத்தெழு தினகர னனையார்கள்  
ஆசி லெண்குண னவதியொடமைந்தனரலைகடலளவெல்லாம  
ஏசில் வானுல கிணையிலின் பத்தினி லிசைந்துட னியல்கின்

320| வெருவுறு வினைவலி விலக்கு கிற்பது  
தருவது சுரகதி தந்து பின்னரும்  
பொருவறு சிவகதி புணர நிற்பது  
திருவற நெறியது செவ்வி காண்மினே.

**யசோதர காவியம் முற்றிற்று.**

[ << யசோதர காவியம்/இதுமுதல் ஆறு கவிகளால், வணிகன் அரசனுக்கு முனிவர்பெருமையைத் தௌ¤விக்கின்றான்](yasodara_kaaviyam125)


