---
categories: blog
title: அகநானூறு
sub_title: 130 நெய்தல்
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_135
featured: /images/noolkal_96_6.png
order: 135
nool_publiser: இசையினி குழுமம்
---


## 130 நெய்தல்

அம்ம வாழி, கேளிர்! முன் நின்று  
கண்டனிர்ஆயின், கழறலிர்மன்னோ  
நுண் தாது பொதிந்த செங் காற் கொழு முகை  
முண்டகம் கெழீஇய மோட்டு மணல் அடைகரை,  
பேஎய்த் தலைய பிணர் அரைத் தாழை 5

எயிறுடை நெடுந் தோடு காப்ப, பல உடன்  
வயிறுடைப் போது வாலிதின் விரீஇ,  
புலவுப் பொருது அழித்த பூ நாறு பரப்பின்  
இவர் திரை தந்த ஈர்ங் கதிர் முத்தம்  
கவர் நடைப் புரவி கால் வடுத் தபுக்கும் 10

நல் தேர் வழுதி கொற்கை முன் துறை  
வண்டு வாய் திறந்த வாங்குகழி நெய்தற்  
போது புறங்கொடுத்த உண்கண்  
மாதர் வாள் முகம் மதைஇய நோக்கே.

**கழறிய பாங்கற்குத் தலைமகன் கழற்றெதிர்  
மறுத்தது. - வெண்கண்ணனார்**

[அடுத்த பக்கம்](agananooru_136)