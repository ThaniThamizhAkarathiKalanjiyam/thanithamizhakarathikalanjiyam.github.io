---
categories: blog
title: கூத்தராற்றுப்படையில் உணவும் உருக்காட்சியும்
sub_title: உணவின் இறுதியில் இனிப்பு
keywords: More, Tamil, Books
description: கூத்தராற்றுப்படையில் உணவும் உருக்காட்சியும்
author: Tamilan
layout: Ruby
nool_author: கண்மணிகணேசன்
nool_publiser: கண்மணிகணேசன்
tags: [கண்மணிகணேசன்]
is_book: 1
permalink: kanmani_tamil_11_12
featured: /images/noolkal_96_6.png
order: 12
---


## உணவின் இறுதியில் இனிப்பு

உணவுக்குப் பின்னர் இனிப்பு சாப்பிடும் வழக்கம் பண்டைத் தமிழகத்தில் இருந்தது. அதற்கு சர்க்கரையுடன் கொழித்த தினைமாவில் நெய்யிட்டு உண்டனர். வெள்ளாட்டங்கறிச்சோறு உண்டபின் குளிர்ந்த நுண்ணிய நெய்யிழுதை இட்டு சர்க்கரை சேர்த்த தினைமாவை உண்டால் வேறெதுவும் உண்ணத் தோன்றாது என்கிறார் இரணியமுட்டத்துப் பெருங்குன்றூர்ப் பெருங்கௌசிகனார்..

> ”தண்ணென் உண்ணிழுது உள்ளீடாக  
>  ....................  
>  உண்ணுநர்த் தடுத்த நுண்ணிடி நுவணை”-(மலை.-அடி.-442-445)

என்று அவர் குறிப்பிடுவது இன்றைய தினைமாவுருண்டையே ஆகும். இம்மேற்கோள் பகுதியில் இடம்பெறும் நெய் பற்றிய புனைவு சிறப்பான தொடுபுல உருக்காட்சி ஆக அமைந்துள்ளது. ’இழுது’ எனும் சொல் இன்று விழுது எனப் பயனில் உள்ளது நெய்யின் மென்மையையும் அதைப் பெரிதும் சேர்த்துச் செய்யும் மாவுருண்டையின் மென்மையையும் ஒருசேர உணர்த்தி நிற்கிறது.

[அடுத்த பக்கம்](kanmani_tamil_11_13)