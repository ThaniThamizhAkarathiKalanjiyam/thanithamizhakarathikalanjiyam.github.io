---  
categories: blog  
title: யசோதர காவியம்/இதுமுதல் ஐந்துகவிகள் ஆட்டின் அருகே சேடியர் பேசிக்கொள்ளுதல்
keywords: More, Tamil, Books  
description: யசோதர காவியம்/இதுமுதல் ஐந்துகவிகள் ஆட்டின் அருகே சேடியர் பேசிக்கொள்ளுதல்
author: Tamilan  
layout: Ruby  
tags:     
- யசோதர காவியம் ஆசிரியர்
- ஐஞ்சிறு காப்பியங்கள்
permalink: yasodara_kaaviyam118  
featured: /images/noolkal_96_6.png  
is_book: 1
---  


### யசோதர காவியம்/இதுமுதல் ஐந்துகவிகள் ஆட்டின் அருகே சேடியர் பேசிக்கொள்ளுதல்

208| அனங்க னான பெருந்தகை யண்ணலைச்  
சினங்கொ ளாவுயிர் செற்றனள் நஞ்சினில்  
கனங்கொள் காமங் கலக்கக் கலந்தனள்  
மனங்கொ ளாவொரு மானுட நாயினை.

209| குட்ட மாகிய மேனிக் குலமிலா  
அட்ட பங்கனோ டாடி யமர்ந்தபின்  
நட்ட மாகிய நல்லெழின் மேனியள்  
குட்ட நோயிற் குளித்திடு கின்றனள்.

210| அழுகி நைந்துட னஃகு மவயவத்  
தொழுகு புண்ணி னுருவின ளாயினள்  
முழுகு சீயின் முடைப்பொலி மேனியள்  
தொழுவல் பல்பிணி நோய்களுந் துன்னினாள்.

211| உம்மை வல்வினை யாலுணர் வொன்றிலாள்  
இம்மைச் செய்த வினைப்பய னேயிவை  
எம்மை யும்மினி நின்றிடு மிவ்வினை  
பொய்ம்மை யன்றிவள் பொன்றினும் பொன்றல.

212| நோயி னாசைகொல் நுண்ணுணர் வின்மைகொல்  
தீய வல்வினை தேடுத லேகொலோ  
மேய மேதிப் பிணத்தை மிசைந்தனள்  
மாய மற்றிது தன்னையும் வவ்வுமே.

[<< யசோதர காவியம்/ஏவலர் ‘வணிகர்எருமையால் நம் குதிரை இறந்த‘ தென்று அரசனுக்கு அறிவித்தன ரென்க.](yasodara_kaaviyam117) [<< யசோதர காவியம்/பவஸ்ம்ருதி யடைந்த ஆடு ஆகலின், சேடியர் கூறியதனை அறிந்து வருந்துதல்](yasodara_kaaviyam119)


