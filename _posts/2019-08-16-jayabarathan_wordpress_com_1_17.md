---
categories: blog
title: நெஞ்சின் அலைகள் 1
sub_title: 014 சனிக்கோளின் முதல் வளையம் அரணுக்குள் அடைபடுவது, அதன் ஏழு துணைக்கோளின் சுற்று ஒருங்கிணைப்பால்.
keywords: More, Tamil, Books
description: நெஞ்சின் அலைகள் 1
author: Tamilan
layout: Ruby
tags:
- ஜெயபாரதன் சி
is_book: 1
permalink: jayabarathan_wordpress_com_1_17
featured: /images/noolkal_96_6.png
order: 17
---


## 014 சனிக்கோளின் முதல் வளையம் அரணுக்குள் அடைபடுவது, அதன் ஏழு துணைக்கோளின் சுற்று ஒருங்கிணைப்பால்.

![](https://www.nasa.gov/sites/default/files/styles/full_width/public/thumbnails/image/rings_diagram_discovery_order.gif?itok=ii_kCj9I)

**A team of Saturn moon keeps Saturn 's A ring from spreading. This image from NASA's Cassini mission clearly show the ring's density waves created by the small moons. The waves look like the grooves in a vinyl record.**

**_Credit: NASA_**

++++++++++++++

**சி. ஜெயபாரதன் B.E. (Hons) P.Eng (Nuclear) கனடா**

++++++++++++

**சனிக்கோளின் துணைக்கோளில்**  
**பனித்தளம் முறியக்**  
**கொந்தளிக்கும் தென் துருவம் !**  
**தரைத்தளம் பிளந்து**  
**வரிப்பட்டை வாய்பிளக்கும் !**  
**முறிவுப் பிளவுகளில்**  
**பீறிட்டெழும்**  
**வெந்நீர் ஊற்றுக்கள் !**  
**முகில் அயான் வாயுக்கள் எழும் !**  
**பனித்துளித் துகள்களும்**  
**எரிமலை போல்**  
**விண்வெளியில் வெடித்தெழும் !**  
**புண்ணான பிளவுகள்**  
**மூடும் திறக்கும் !**  
**நீரெழுச்சி வேகம் தணியும், விரையும் !**  
**ஊற்று நீராகப் பீறிட**  
**உந்துவிசை அளிப்பது எது ?**  
**பனிக்கடல் உருகித்**  
**தென்துருவ ஆழத்தில் மட்டும்**  
**திரவ மானது ஓர் புதிர் !**  
**ஏழு சந்திரன்கள் சனியின் வளையத்தை**  
**சூழ்ந்த அரணுக்குள் ஒடுக்கும் !**  
**காஸ்ஸினி விண்ணுளவி முடிவில்**  
**வளையங்கள் ஊடே சென்று**  
**சனி மீது மோதி முறிந்தது !**

**++++++++++++++++++++**

![](https://i0.wp.com/www.spxdaily.com/images-lg/saturn-closest-approaches-cassini-final-2-orbital-phases-ring-grazing-lg.jpg)

**வளையங்களின் ஊடே உளவியது காஸ்ஸினி விண்ணுளவி**

**+++++++++++++++++++**

**https://www.sciencedaily.com/releases/2017/10/171017124352.htm**

* * *

* * *

* * *

![Image result for planet saturn's rings](https://i0.wp.com/usuaris.tinet.org/klunn/pics/ast-saturn-rings-3.jpg)

**http://www.space.com/10143-surprising-geyser-space-cold-faithful-enceladus.html**

**https://www.youtube.com/watch?feature=player_detailpage &v=-L2rGwuPjvY**

**http://www.space.com/25328-ocean-on-saturn-moon-enceladus-suspected-beneath-ice-video.html**

+++++++++++++++++++++++

![Image result for Number of Rings On Saturn](https://i1.wp.com/planetfacts.org/wp-content/uploads/2010/03/saturn-rings.jpg)

சனிக்கோளின் துணைக்கோள்களின் நிறையையும், பௌதிகப் பண்பாடுகளையும், நாசா காஸ்ஸினி விண்ணுளவி விளக்கமாக உளவிக் கணித மூலத்தில் அனுப்பியதால், விஞ்ஞானிகள் சனிக் கோளின் ஜானஸ் துணைக்கோள் மட்டும் முதல் வளைய அரண் அமைப்பைக் கட்டுப்படுத்த முடியாது என்று முடிவு செய்தோம்.

**ராட்வான் தஜேட்டைன் [Radwan Tajeddine] [தலைமை ஆய்வாளர்]**

![fig-3-cassini-space-probe-orbiting-saturn](https://jayabarathan.files.wordpress.com/2008/12/fig-3-cassini-space-probe-orbiting-saturn.jpg?w=635&h=536)

**2017 செப்டம்பர் 15 இல் காஸ்ஸினி விண்ணுளவிப் பயணம் முடிந்தது**

கடந்த 30 ஆண்டுகளாக விஞ்ஞானிகள் சனிக்கோளின் முதல் வளையத்தை அரணுள் ஒடுக்கி வைப்பது, துணைக்கோள் ஜானஸ் [Janus] மட்டும்தான் என்று தவறாகக் கருதி வந்தார். சனிக் கோளின் முதல் வளையம் [A - Ring] வெகுதூரத்தில் காணப்படும் மிகப்பெரிய வளையம். நாசாவின் காஸ்ஸினி விண்ணுளவியின் உளவுத் தகவல் இப்போது சனிக்கோளின் ஏழு துணைக்கோள் ஒருங்கிணைப்பே, முதல் வளையத்தின் அரண் அமைப்புக்குக் காரணம் என்று கார்நல் விஞ்ஞானிகள் முடிவு செய்துள்ளார்.

![Image result for Number of Rings On Saturn](https://i1.wp.com/www.oneminuteastronomer.com/wp-content/uploads/2010/03/Saturn-Rings.jpg)

சனிக்கோள் வளையத்தின் துண்டு துணுக்குகள், வெளியேற்றப் படாமல் ஓர் சுழற்சி அரணுக்குள் கிடப்பதற்குத் தனித்துவ விசை ஒன்று இருக்க வேண்டும். எல்லாவற்றிலும் மிகப்பெரிய எ - வளையத்தை அரணுக்குள் அடைத்த ஏழு துணைக்கோள்கள் எவை ? பான், அட்லாஸ், புராமிதியஸ், பண்டோரா, எபிமேதியஸ், மிமாஸ், & ஜானஸ் [Pan, Atlas, Prometheus, Pandora, Epimetheus, Mimas, & Janus]. அந்த ஏழு துணைக்கோள்களும் இணைந்து, அவற்றின் கூட்டிணைப்பு விசையே, முதல் வளைய அரணைச் சிதையாது அமைத்து வைத்துள்ளன என்று விஞ்ஞானிகள் கருதுகிறார்.

![Image result for Saturn's moons and rings](https://i1.wp.com/www.solstation.com/stars/sat1ring.gif)

2017 செப்டம்பர் 15 ஆம் தேதி குறிப்பணி முடித்த நாசாவின் காஸ்ஸினி விண்ணுளவி, சனிக்கோளின் வளையங்களின் பண்பாடுகளை விளக்கமாக உளவி அனுப்பியுள்ளது. குறிப்பாக முதல் எ -வளையம் வரிசையாய்ச் சுற்றியுள்ள "திணிவலைகள்" [Density Waves] கொண்டுள்ளது என்று காட்டியுள்ளது. அதாவது வளையத்தின் சுற்றுத் துணுக்களின் பாதை கிராமஃபோன் பாட்டுத் தட்டுபோல் [Gramaphone Record] உள்ளது. அந்த சுழற்சி வரி அமைப்பு "சந்திரச் சீரிணைப்பு" [Moon Resonance] என்று விஞ்ஞானிகள் அழைக்கிறார். சனிக்கோள் வளையத் துண்டு, துணுக்குகள் சிதறி வெளியேறாமல் சேர்ந்து கொண்டிருப்ப தற்குச் சந்திர சீரிணைப்பே காரணம் என்று தெரிகிறது. துணைக்கோள்களின் ஈர்ப்பியல் விசையே துணுக்குகளை மெதுவாக்கி, வளையத்தின் நெம்பு மோதலை [Rings Momentum] தளரச் செய்கிறது.

![saturn-details](https://jayabarathan.files.wordpress.com/2016/12/saturn-details.jpg?w=584&h=437)

காஸ்ஸினி விண்ணுளவிப் பாதையைச் சிறிதளவு கட்டுப்பாடு செய்ததும், எங்களுக்குப் புதிய குறிக்கோள் [Radio Science Experiment] நிறைவேற வழி அமைந்தது. நாசா விண்ணுளவி சனிக்கோள் வளையத்தின் இடைவழி புகுந்து முதன்முதலாய் வளையங்களை ஆழ்ந்து ஆய்வு செய்தது.

**ஏர்ல் மைஸ் [காஸ்ஸினி திட்ட ஆளுநர், நாசா ஜெட் உந்து ஆய்வகம்]**

பல்லாண்டுகளாய் நாங்கள் திட்டமிட்டது. இப்போது அது வெற்றி பெற்று வளைய நோக்குச் சுற்றுப் பாதையில் [Ring-Gazing Orbit] புதிய தகவல் இலக்கம் வருகிறது என்பதை அறியும்போது எங்கள் மனம் துள்ளுகிறது. இந்தப் புல்லரிப்புப் பயணத்தில் இதுவே ஓர் உன்னத தருணம்.

**லிண்டா ஸ்பில்கர் [காஸ்ஸினி திட்ட விஞ்ஞானி, ஜெட் உந்து** **ஆய்வகம்]**

![Image result for Saturn's moons and rings](https://i0.wp.com/www.nasa.gov/images/content/224769main_pia01627-browse.jpg)

![](https://i1.wp.com/live-news24.com/assets/news_photos/2016/11/24/image-17282.jpg)

**சனிக்கோள் வளையத்தை ஊடுருவும் காஸ்ஸினி விண்ணுளவி**

2016 டிசம்பர் 6 இல் முதன்முதலாக, நாசாவின் காஸ்ஸினி விண்ணுளவி திசை திருப்பப்பட்டு சனிக்கோளின் வளையங்களின் இடைவெளிப் புகுந்து விளக்கமாய்ப் படம் எடுக்க ஆரம்பித்துள்ளது. டிசம்பர் 4 ஆம் தேதியன்று விண்ணுளவி சனிக்கோளின் முகிலுக்கு மேல் 57,000 மைல் [91,000 கி.மீ] உயரத்தில் பயணம் செய்து கொண்டிருந்தது. அவ்விடத்தில்தான் சனிக்கோளின் சிறு துணைக்கோள்கள் “ஜானஸ்”, எபிமேதிஸ்” [Janus & Epimetheus] உருவாகி மிஞ்சிய மங்கலான தூசி வளையம் ஒன்று சுற்றி வந்தது. அது சனிக்கோள் வளையம் F இன் மையத்திலிருந்து [Saturn’s F Ring] சுமார் 6,800 தூரத்தில் உள்ளது. காஸ்ஸினி விண்ணுளவியின் காமிராக்கள் வளையத்தைக் கடக்கும் முன்பே படமெடுக்கத் தொடங்கின. அடுத்த வளையத்தின் ஆய்வு டிசம்பர் 11 இல் திட்டமிடப் பட்டுள்ளது. மொத்தம் 20 வளையங்கள் ஏப்ரல் 22, 2017 வரை நெருங்கி ஆராயப்படும்.

![Image result for Number of Rings On Saturn](https://i0.wp.com/explanet.info/images/Ch10/10_04.jpg)

![cassini-final-images-1](https://jayabarathan.files.wordpress.com/2016/12/cassini-final-images-1.jpg?w=584&h=654)

இறுதியாக விண்ணுளவி சனிக்கோளின் துணைக்கோள் டைடானை [Titan] நெருங்கிச் சுற்றி [Flyby Swing] விரைவாக்கம் பெறும். அதன் பிறகு, 1500 மைல் [2400 கி.மீ.] அகலமுள்ள சனிக்கோளின் உட்புற வளையத்தை ஏப்ரல் 26, 2017 இல் 22 முறைகள் கடந்து தகவல் அனுப்பும். முடிவாக செப்டம்பர் 15, 2017 இல் விண்ணுளவி சனிக்கோள் சூழ்வெளியில் விழ விடப்பட்டு, சமிக்கை தீரும்வரைத் தகவல் அனுப்பிக் கொண்டிருக்கும்.

காஸ்ஸினி விண்ணுளவி 1997 இல் ஏவப்பட்டு 2004 இல் சனிக்கோளைச் சுற்ற ஆரம்பித்து. 12 ஆண்டுகள், சனிக்கோள், அதன் துணைக்கோள்கள், வளையங்கள் பற்றித் தொடர்ந்து தகவல் அனுப்பி வருகிறது. இப்போது வளையத்தை ஆராயும் இறுதிப் பணியோடு காஸ்ஸினியின் பயணம் முடிவடையப் போகிறது. காஸ்ஸினி விண்ணுளவியின் சிறப்பான கண்டுபிடிப்புகள் துணைக்கோள் என்சிலாடஸில் [Enceladus] உள்ள கடல் நீரூற்றுகள், டைடான் துணைக்கோளில் உள்ள திரவ மீதேன் [Liquid Methane]

![fig-1b-geysers-in-the-south-pole-of-enceladus](https://jayabarathan.files.wordpress.com/2008/12/fig-1b-geysers-in-the-south-pole-of-enceladus.jpg?w=625&h=699)

+++++++++++++++++++++

தகவல்:

Picture Credits: NASA, JPL; National Geographic; Time Magazine, Astronomy Magazine.

1\. Our Universe – National Geographic Picture Atlas By: Roy A. Gallant (1986)  
2\. 50 Greatest Mysteries of the Universe – What Created Saturn’s Rings ? (Aug 21, 2007)  
3\. Astronomy Facts File Dictionary (1986)  
4\. The Practical Astronomer By Brian Jones & Stephen Edberg (1990)  
5\. National Geographic – Invaders from Space – Meteorites (Sep 1986)  
6\. Cosmos By Carl Sagan (1980)  
7\. Dictionary of Science – Webster’s New world (1998)  
8\. Physics for Poets By : Robert March (1983)  
9\. Atlas of the Skies – An Astronomy Reference Book (2005)  
10 http://www.thinnai.com/?module=displaystory&story _id=40206102 &format=html  
11 http://www.thinnai.com/?module=displaystory&story_id=40308155&format=html  
12 http://www.thinnai.com/?module=displaystory&story_id=40407085&format=html  
13 Universe Sixth Edition By: Roger Freedman & William Kaufmann III (2002)  
14 “Physics of the Impossible” Michio Kaku – Article By : Casey Kazan (March 4, 2008)

15\. https://www.sciencedaily.com/releases/2017/10/171017124352.htm [October 17, 2017]

* * *

S. Jayasbarathan jayabarathans@tgmail.com.com [November 4, 2017] [R-1]

[அடுத்த பக்கம்](jayabarathan_wordpress_com_1_18)