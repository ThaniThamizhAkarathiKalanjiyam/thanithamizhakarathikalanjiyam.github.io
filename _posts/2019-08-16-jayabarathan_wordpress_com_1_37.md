---
categories: blog
title: நெஞ்சின் அலைகள் 1
sub_title: 034 உலகிலே மிகப்பெரும் 100 மெகாவாட் ஆற்றல் மின்கலச் சேமிப்பணி [Battery Bank] ஆஸ்திரேலியாவில் நிறுவகமாகப் போகிறது.
keywords: More, Tamil, Books
description: நெஞ்சின் அலைகள் 1
author: Tamilan
layout: Ruby
tags:
- ஜெயபாரதன் சி
is_book: 1
permalink: jayabarathan_wordpress_com_1_37
featured: /images/noolkal_96_6.png
order: 37
---


## 034 உலகிலே மிகப்பெரும் 100 மெகாவாட் ஆற்றல் மின்கலச் சேமிப்பணி [Battery Bank] ஆஸ்திரேலியாவில் நிறுவகமாகப் போகிறது.

![](https://jayabarathan.files.wordpress.com/2017/07/storage-batteries-1.jpg?w=561&h=470)

**World 's Largest Lithium Ion Battery Banks**

**சி. ஜெயபாரதன் B.E.(Hons) P.Eng (Nuclear) கனடா**

++++++++++++++++++++

**சூரிய மின்சக்தி சேமிக்க,**  
**நூறு மெகாவாட் பேராற்றல் உடைய**  
**ஓரரும் பெரும் மின்கலம்**  
**தாரணியில் உருவாகி விட்டது**  
**வாணிபப் படைப்புச் சாதனமாய் !**  
**தட்டாம்பூச்சி போல் பறக்க**  
**வானூர்திக்குப் பயன்படப் போகுது !**  
**பரிதியின் சக்தியால் பறக்கும் !**  
**எரி வாயு இல்லாமல் பறக்கும் !**  
**பகலிலும் இரவிலும் பறக்கும் !**  
**பசுமைப் புரட்சியில் உதித்தது !**  
**பாதுகாப்பாய் இயங்குவது !**  
**நாற்பது குதிரைச் சக்தி ஆற்றலில்**  
**நான்கு காற்றாடி உந்துது !**  
**பனிரெண் டாயிரம் சூரியச் செல்கள்**  
**பரிதிச் சக்தி அளிக்கும் !**  
**ஒற்றை விமானி ஓட்டுவது !**  
**ஒருநாள் பறந்த ஊர்தி**  
**இருபது நாட்கள் தொடர்ந்து பறந்து**  
**அட்லாண்டிக் கடலைக் கடந்து,**  
**அகில உலகினைச் சுற்றி இறங்கியது !**  
**நூறாண்டுக்கு முன் பறந்த**  
**ரைட் சகோதரர் முதல் ஊர்தி போல்**  
**வரலாற்று முதன்மை பெறுவது !**

**+++++++++++++++++++++++**

![](https://i1.wp.com/insideevs.com/wp-content/uploads/2015/12/PR-Graphic_ES_6_11_15.jpg)

![](https://jayabarathan.files.wordpress.com/2017/07/solar-power-equipment-1.jpg?w=509&h=744)

**மிகப்பெரும் 100 மெகாவாட் மின்கலச் சேமிப்பணி [Battery Bank] தயாரிப்பாகி வருகிறது.**

2017 ஜூலை 7 ஆம் தேதி வாணிப முறைபாட்டில் டெஸ்லா தொழிற்துறை அதிபர் இலான் மஸ்க் [Elon Musk's Tesla] என்பவர், "100 நாட்களுக்குள் 100 மெகாவாட் திறனுள்ள லிதியம் - அயான் மின்கலன் ஒன்றை உற்பத்தி செய்வதாய்ச் சவால் விட்டுத், தென் ஆஸ்திரேலியாவின் கனல்சக்தி பற்றாக் குறையை நிவர்த்தி செய்யப் பணிமேற் கொண்டார். 2016 இல் பேய்புயல் அடித்து ஆஸ்திரேலியாவில் மின்வடக் கோபுரங்களை வளைத்து, முழு மின்சார இருட்டடிப்பு நேர்ந்த பிறகு, பில்லியனர் இலான் மஸ்க், 2017 மார்ச்சில் மாபெரும் மின்கலன் ஒன்றைத் தயாரித்து நிறுவுவதாக வாக்குறுதி அறிக்கை விடுத்தார். 2016 டிசம்பரில் இயங்கிய மாபெரும் மின்கலன் ஒன்றைத் தயாரித்த அமெரிக்க டெஸ்லா தொழிற்துறை அதிபர் இலான் மஸ்க், தற்போது 100 மெகாவாட் ஆற்றல் கொண்டமிகப்பெரும் மின்கலத்தை 100 நாட்களில் தென் ஆஸ்திரேலியாவில் நிறுவிக் காட்டுவதாக உறுதி கூறினார். அடுத்து 1000 மெகாவாட் பூத ஆற்றல் கொண்ட மின்சேமிப்பி வாணிபச் சந்தையில் பல்வேறு உற்பத்தியாகி விலை மலிவாய்க் கிடைக்கும் என்று நாம் உறுதியாய்ச் சொல்லலாம்.

![Image result for Lithium Ion Research](https://res.heraldm.com/content/image/2010/07/26/20100726001104_0.jpg)

![Image result for Solar Power Fuel Cell](https://i1.wp.com/web-japan.org/trends/11_tech-life/images/tecb120806.jpg)

இப்பெரும் லிதியம்-அயான் மின்கலன் சேமிப்பணி [Battery Bank] 30,000 இல்லங்களுக்கு மின்சாரம் அனுப்பும் ஆற்றல் உடையது. அந்த மின்கலன் சேமிப்பணி தென் ஆஸ்திரேலியாவில் உள்ள ஜேம்ஸ் டவுனில் நிறுவப்படும். அது அடிலைடு நகருக்கு வடக்கே 230 கி.மீ. [143 மைல்] தூரத்தில் உள்ளது. மீள்சுழற்சி கனல்சக்தி விட்டுவிட்டு தரும் சூரியக்கதிர், காற்றாலைச் சாதனங்கள் இயங்கும் போது சேமிக்கக் கூடிய மின்கலன் சேமிப்பணிகள் இவை. 2008 ஆண்டு முதல் பிரான்சின் நியான் [Neoen] தொழிற்துறை தற்போது 300,000 இல்லங்களுக்கு மின்சாரம் அளிக்க முடியும். நிலக்கரியைப் பேரளவு பயன்படுத்தி சூழ்வெளியை மாசுபடுத்தும் ஆஸ்திரேலியா, மீள்புதிப்பு கனல்சக்தியைப் பயன்படுத்தி, மின்னியல் சேமிப்பணியில் சேமித்து, மின்சக்தி உற்பத்தி செய்யும். மேலும் இப்போது பேரளவில் பெருகிவரும் மின்சார கார் வாகனங்கள் இயக்கும் மின்கலன் மீள் ஊட்டத்துக்கும் [Recharging Station] பயன்படும்.

![Image result for Lithium Ion Technology](https://i2.wp.com/images.techhive.com/images/idge/imported/imageapi/2014/06/slide_image_050713-lithiumion-2-100304373-gallery.idge.jpg)

![Image result for Solar Power Fuel Cell](https://i0.wp.com/genesisnanotech.com/wp-content/uploads/2016/02/Solar-Fuel-Cell-U-of-T-energy_cycle.jpg)

மின்கலன் சேமிப்பணிகளுக்கு ஏற்ற ஆற்றல் தரும் லிதிய-அயான் தொழிற்துறை இப்போது விருத்தியாகி வருகிறது. மின்சார வாகனங்களை இயக்கவும் லிதியம்-அயான் மின்சேமிப்பி செம்மையாகி வருகிறது. 2016 ஆண்டில் 2 மில்லியன் மின்னுந்து கார்கள் [Electric Cars] உற்பத்தியாகி உள்ளன. அந்த வேகத்தில் 2020 ஆண்டில் 9 -20 மில்லியன் மின்சார வாகனங்கள் பெருகிடும் என்று கணிக்கப் படுகிறது. 2025 ஆண்டில் அந்த வாகன எண்ணிக்கை பூதகரமாய் 40 -70 மில்லியனாய் ஏறிவிடும் என்று ஊகிக்கப் படுகிறது.

![Image result for Lithium Ion Technology](https://jayabarathan.files.wordpress.com/2017/07/8fbac-nmat3191-f2.jpg)

![Image result for Solar Power Fuel Cell](https://i2.wp.com/energywiseireland.ie/images/how%20does%20solar%20pv%20work.jpg)

மின்சேமிப்பிகளின் நேர்மின், எதிர்மின் முனைகளுக்குப் [Cathodes & Anodes] பயன்படும் உலோகத் தனிமங்கள் சோடியம் -அயான், ஈயம்-அமிலம், சோடியம்-கந்தகம், நிக்கல்-காட்மியம், அலுமினியம்-அயான், லிதியம்-அயான் [Sodium-Ion, Lead-Acid, Sodium-Sulpher, Ni-Cd, Al-Ion, Li-Ion] போன்றவையாகும். எல்லாவற்றிலும் சோடியம்-அயான் பயன்படும் மின்சேமிப்பி மலிவானது; ஆனால் தொல்லை கொடுப்பது. லிதியம் - அயான் மின்சேமிப்பி விலை மிக்கது. ஆனால் சோடியம்-அயான் மின்சேமிப்பியை விட 20% கனல்சக்தி திரட்சி [Energy Density] மிக்கது. கனல்சக்தி திரட்சி அல்லது மின்னியல் சேமிக்கும் தகுதி [Energy Density OR Energy Stroge Capacity] மின்சேமிப்பி ஆயுள் நீடிப்புக் காலத்தைக் குறிக்கும். சூரியக்கதிர் சக்தி மின்சாரம் நேரோட்டம் [Direct Current] உள்ளது. நேரோட்ட மின்சாரத்தில் இயங்கும் சாதனங்கள் மிகக் குறைவு. நேரோட்டத்தைத் திசைமாற்றி மூலம் [Inverter] அனுப்பி மாறோட்டமாக [Alternating Curent] மாற்றினால்தான் தற்போதைய மின்சார சாதனங்களை இயக்க முடியும். 2015 ஆண்டில் நிலைப்பு மின்சேமிப்பி வாணிப நிதிப்பாடு [Stationary Storage Market] சுமார் 1.0 பில்லியன் டாலர் என்று கணித்துள்ளார். 2023 ஆண்டில் அது 13.5 பில்லியன் டாலராகப் பெருகும் என்று ஊகிக்கப் படுகிறது.

![Image result for large size 100 mw battery](https://i1.wp.com/energystorage.org/system/files/attachments/installedrevenuegraph_1_5_700.jpg)

![Image result for Solar Power Fuel Cell](https://i2.wp.com/electrical.bazaronweb.com/electrical/wp-content/uploads/2015/09/Solarpanel.png)

மின்சார மின்வடப் பின்னலில் மின்சக்தி நிலைய உற்பத்திகளும், மின்சக்தி மின்கல சேமிப்பிகளும் இடையிடையே இணைந்து இருப்பது எதிர்கால இந்தியாவுக்கு தேவையான அமைப்பாகும். நிலக்கரி, நீரழுத்தம், எரிவாயு, ஆயில், அணுசக்தி கனல்சக்தி நிலையங்கள் தொடர்ந்து மாறோட்ட மின்சாரம் [Alternating Current] அனுப்புகின்றன. சூரியக்கதிர், காற்றாலை, கடலலை மின்சார நிலையங்கள் வேறுபட்டு, விட்டுவிட்டு, சில சமயம் ஓய்ந்துபோய் அனுப்பும் மின்சார நேரோட்டத்தை, மாறோட்ட மின்சாரமுடன் இணைக்க முடியாது. மீள்சுழற்சி கனல்சக்தியை அனுப்பும் மின்வடத்துடன் அவசியம் மின்கல சேமிப்பிகளும், நேரோட்ட மாற்றிகளும் இடையிடையே சேர்க்கப் பட்டு மாறோட்ட மின்வட இணைப்புகளோடு இயங்க வேண்டும்.

![Image result for Solar Power Fuel Cell](https://thumbs.dreamstime.com/z/solar-cell-energy-icon-40481472.jpg)

![Solar+Storage in India: SECI publishes tender for 100 MW Grid connected solar PV projects along with large scale battery energy storage system at Kadapa Solar Park, Andhra Pradesh](https://i1.wp.com/www.solarpv.tv/wp-content/uploads/2016/08/Energy-Storage-blocks-by-BYD.jpg)

Solar+Storage in India: SECI publishes tender for 100 MW Grid connected solar PV projects along with large scale battery energy storage system at Kadapa Solar Park, Andhra Pradesh

++++++++++++++++++

![Image result for Lithium Ion Research](https://i1.wp.com/www.futuretimeline.net/blog/images/518.jpg)

**சூரிய சக்தியில் மின்சேமிப்பியோடு இயங்கி ஒரு நாளில் உலகம் சுற்றிய முதல் வானூர்தி**

![](https://ci6.googleusercontent.com/proxy/-krpDVbVznqbx1NmJNyynNXf7OD_4fuaKFvMbsyOj5Glpenw1Ew-PVr2-yHO2wW3ssYM5jvvfkGwTgzYAp76hmCjUKg_OcZqNm5hspsuAE0Nqb8o_WIVf_R1fGj8nFB4AvGSmj0gVNrpyuNjcDROJ62j=s0-d-e1-fthttps://jayabarathan.files.wordpress.com/2010/07/the-arrival-of-green-power-planes.jpg?w=584)

**(ஜூலை 8, 2010)**

![](https://ci5.googleusercontent.com/proxy/CIKn83OffDj6Dodbp0dvVyU-ByLMaOzvY26VUkhAC0p70wNpZSEmnbiJ9AWntF2qehp9YSdGBRcnAzlzgOiyP7jK-OzNAoAoL94mxObnoltmAY1D9RpagZEADtEeIuFE6v0aFpY=s0-d-e1-fthttps://jayabarathan.files.wordpress.com/2010/07/first-manned-flight1.jpg?w=584)

“மனிதன் இயக்கிய சூரிய சக்தி விமானம் இரவு முழுவதும் பறந்தது இதுவே முதல் முறை. அந்த நிமித்தமே எங்கள் குறிக்கோள் வெற்றி அடைந்ததை நிரூபித்தது. காலைப் பொழுது புலர்ந்ததும் எதிர்பார்த்தை மீறி, மின்கலன்களில் இன்னும் 3 மணிநேர மின்னாற்றல் சேமிப்பு மிஞ்சி இருந்தது. ஊர்தி தரையில் வந்திறங்கிய போதே உதய சூரியனிலிருந்து புதிய ஆற்றலைச் சேமிக்க ஆரம்பித்து விட்டது. அடுத்தோர் இராப் பகல் பயணத்தைத் தொடரும் எங்கள் ஆர்வம் நின்று விடவில்லை. ‘தொடர்ப் பயண நினைப்பிலிருந்தும்’ எங்களை எதுவும் தடுக்க வில்லை.”

**பெர்டிராண்டு பிக்கார்டு (Aviator, Solar Impulse Design Lab)**

“நான் இன்னும் காற்றில் மிதப்பது போல்தான் உணர்கிறேன். பூரிப்படைகிறேன் ! (சூரிய ஊர்திப் பறப்பு) ஓர் முக்கியப் படிக்கட்டு ! இப்போது நாங்கள் அதற்கு மேலும் போகலாம். நீண்ட காலப் பயணங்களிலும் முற்படலாம்.”

**சுவிஸ் விமானி ஆன்ரே போர்ச்பெர்க் (Swiss Pilot Andre Borschberg)**

“எதிர்பார்த்ததை விடப் பயணத்தில் வெற்றி கிடைத்தது. நல்ல காலநிலை அமைந்திருப்பதற்கு எங்களுக்கு அதிர்ஷ்டம் தேவைப்பட்டது. தகுந்த காலநிலை விமானிக்கு அமைந்தது.”

**கிளாடி நிக்கலியர் (Flight Director & Former Space Shuttle Astronaut)**

_*![](https://ci6.googleusercontent.com/proxy/Frpz6g-Nlr4T9wHeFpfWCiP8YbqMCNJPWhuvAJR92OWhj9VMShy5zIU7xr_zrDkKELhiJTm1RdfAFHBR1obyFAYnjZ2_LVP5CcISm5IC9zwb3R89jvd9Cbmy6uWdWfvXC7O_71ermysg7wB14UsUdtPhm4jO=s0-d-e1-fthttps://jayabarathan.files.wordpress.com/2010/07/fig-1-first-solar-powered-man-flight.jpg?w=584)  
*_

**வரலாற்று முதன்மை பெற்ற மனிதன் இயக்கும் சூரிய ஊர்தி**

2010 ஜூலை 8 ஆம் தேதி முதன்முதல் சுவிஸ் விமானி ஆன்ரே போர்ச்பெர்க் சூரிய சக்தி இயக்கி நான்கு எஞ்சின்கள் உந்தும் வானவூர்தியை 26 மணிநேரங்கள் பகல் இரவாய் ஓட்டிப் பாதுகாப்பாய் ‘பேயெர்ன்’ விமான தளத்தில் (Payerne Airport, Swiss) இறக்கினார். 1903 இல் அமெரிக்காவில் முதன்முதல் ரைட் சகோதரர் தாம் தயாரித்த ஆகாய ஊர்தியில் பறந்தது போல் இதுவும் மனிதன் இயக்கிய முதல் சூரிய ஊர்தியாக வரலாற்றுப் பெருமை பெறுவது. எரிசக்தி எதுவும் இல்லாமல் இயற்கையான சூரிய சக்தியைப் பயன்படுத்தி மனிதன் ஓட்டிய முதல் வானவூர்தி. பேயெர்ன் விமானம் தளம் சுவிஸ் நாட்டின் தலைநகரம் பெர்னிலிருந்து (Bern) 50 கி.மீ. (30 மைல்) தூரத்தில் உள்ளது. ஊர்தியின் இறக்கைகள் மீது அமைத்திருந்த 12,000 பரிதிச் செல்கள் சூரிய சக்தியைச் சுழலும் நான்கு காற்றாடிகளுக்கு அளித்தன. ஊர்திக்கு உந்து சக்தி கொடுத்து வானத்தில் ஏற்றி இறக்கியவை அந்த நான்கு காற்றாடி மோட்டார்கள். ஒவ்வொன்றும் 10 குதிரைச் சக்தி (10 HP – 6 Kw Each) ஆற்றல் கொண்டது. சூரிய ஒளி மாலை வேளையில் மங்கியதும் சூரிய மின்கலன்கள் (Solar Cell Batteries) சேமித்திருந்த மின்னாற்றலை வான ஊர்தி பயன்படுத்திக் கொண்டது. வானில் ஊர்தி பறக்கும் போது அதன் உச்ச உயரம் 8700 மீடர் (28,500 அடி). வெகு நீளமான இறக்கைகளின் அகலம் : (63 மீடர்) 207 அடி.

![](https://ci6.googleusercontent.com/proxy/mWFFM9UINvURwzMOxTG6_CWaLTOwMj3uK7KLxUc55yfrA_V_7ZxQeykkpfKWr95FRFTRV6cJhlSaQDDT9hkzo2cYbqdxKQ20O8RKlCsKFGYYnK9zbSuel0ji2AqJRiVvO6UdamBefBNDI5_XaxQwLE_ku2jRFDJF7A=s0-d-e1-fthttps://jayabarathan.files.wordpress.com/2010/07/fig-1f-first-manned-solar-powered-flight.jpg?w=584)சோதனைப் பயிற்சி முடிந்து விமானம் தளத்தில் இறங்கி அதிர்வோடு நிற்கப் போகும் போது, விமானம் பக்கவாட்டில் சாய்ந்து இறக்கைகள் முறியாமல் தாங்கிக் கொள்ள இருபுறமும் உதவி ஆட்கள் ஓடி வந்தனர்.

இதற்கு முன்பு நாசா மற்றும் பிரிட்டன், சைனா போன்ற சில நாடுகள் சூரிய சக்தியில் ஓடும் மனிதரில்லா ஊர்திகளை ஏவிப் பயிற்சி சோதனைகள் புரிந்துள்ளன.. இதுவே சூரிய சக்தியில் மனிதன் இயக்கிய வானவூர்தியின் நீண்ட காலப் பயணம், உச்ச உயரப் பதிவுகளாகும். நான்கு காற்றாடி மின்சார மோட்டர்களை சுவிஸ் நாட்டின் முன்னாள் ஜெட்விமானப் படையைச் சேர்ந்த ஆன்ரே போர்ச்பெர்க் (Former Fighter Jet Pilot, Andre Borschberg) இயக்கிச் செலுத்திய வானவூர்தி இது. மேலும் ‘பரிதி உந்துசக்தி படைப்பு நிறுவகம்’ (Solar Impulse Deisgn Group) இடைவிட்டுப் பயணம் செய்த பல்வேறு பயிற்சி சோதனைகளைத்தான் இதுவரை நடத்தி வந்துள்ளது !

![](https://ci4.googleusercontent.com/proxy/M5Qib9-RG_jB8L7hU4d8TcUpUCNij-etMOZD-cXYTHUBkLdlHS0_lmqgwhpxb854pgtcHbpQsIFJk3fa2qdwA5zugAWxKmivDIE6HKfmRjMFBvblpj5dEeqEvLXpzUmpuswsfmMGoFhidTxFZfqAlHO0oyn3U-pzS9ReoA=s0-d-e1-fthttps://jayabarathan.files.wordpress.com/2010/07/fig-1b-fact-file-of-the-solar-powered-plane.jpg?w=584)

சூரிய உந்துசக்தி நிறுவகத்தை உருவாக்கி வான ஊர்திகளை டிசைன் செய்து சோதனை செய்து வருபவர் இருவர் : விமானி ஆன்ரே போர்ச்பெர்க் & அவரது விமானக் கூட்டாளி பெர்டிராண்டு பிக்கார்டு (Andre Borschberg & Fellow Aviator Bertrand Piccard). “மனிதன் இயக்கிய சூரிய சக்தி விமானம் இரவு முழுவதும் பறந்தது இதுவே முதல் முறை. அந்த நிமித்தமே எங்கள் குறிக்கோள் வெற்றி அடைந்ததை நிரூபித்தது. காலைப் பொழுது புலர்ந்ததும் எதிர்பார்த்தை மீறி, மின்கலன்களில் இன்னும் 3 மணிநேர மின்னாற்றல் சேமிப்பு மிஞ்சி இருந்தது. ஊர்தி தரையில் வந்திறங்கிய போதே உதய சூரியனிலிருந்து புதிய ஆற்றலைச் சேமிக்க ஆரம்பித்து விட்டது. அடுத்தோர் இராப் பகல் பயணத்தைத் தொடரும் எங்கள் ஆர்வம் நின்று விடவில்லை. ‘தொடர்ப் பயண நினைப்பிலிருந்தும்’ எங்களை எதுவும் தடுக்க வில்லை.” என்று பெர்டிராண்டு பிக்கார்டு (Aviator, Solar Impulse Design Lab) செய்தி நிருபருக்குக் கூறினார் ! அடுத்த குறிக்கோள் 2013 ஆண்டுக்குள் ஆற்றல் மிக்க ஒரு பரிதி சக்தி வானவூர்தியைப் படைத்து உலகத்தை ஒருமுறை சுற்றி வரப் போவதாகக் கூறினார்.

![](https://ci6.googleusercontent.com/proxy/dxqpdSP_K4tkw7ojICd4dDVxU5j3iwKvpW8f-_jGBgFXMDmInCloY22RcebU1hVAuLspC-XB6X7C2jQX3M5KBtwgug5YfVuKdqlJJplC1ID9y2vAc72GTjWWBcWvohDfYQP8L5plq1Y-_b8aEyx4kbAjp7xgtM8w=s0-d-e1-fthttps://jayabarathan.files.wordpress.com/2010/07/fig-1e-nasa-unmanned-solar-poer-flights.jpg?w=584)

**சூரிய உந்துசக்தி நிறுவகம் தயாரித்த வானவூர்தியின் சாதனைகள்**

சூரிய உந்துசக்தி நிறுவகத்தின் அதிபர் ஆன்ரே போர்ச்பெர்க் (57 வயது) தானே விமானியாக இயக்கி 26 மணிநேரம் தொடர்ந்து ஓட்டிய வானவூர்தி அது ! திட்ட அதிகாரி பெர்டிராண்டு பிக்கார்டு 1999 இல் வாயு பலூன் ஊர்தியில் வெற்றிகரமாய் உலகம் சுற்றி வந்தவர். பிக்கார்டின் தந்தையார், பட்டனார் விமானப் பறப்பில் புதிய வரலாற்றைப் படைத்தவர். அந்த முன்னோடி மனித வானவூர்தியின் பெயர் : HB-SIA. பயணம் ஆரம்பித்த விமானத்தளம் : சுவிஸ் நாட்டின் தலைநகர் பெர்னிலிருந்து (Bern) 50 கி.மீ (30 மைல்) தூரத்தில் உள்ளது பயேர்ன் விமானத்தளம் (Payerne Airport). புறப்பட்ட தேதி : 2010 ஜூலை 7 காலை மணி : 06:51. கீழிறங்கிய தேதி : 2010 ஜூலை 8 காலை மணி : 09:00. ஏறிய உச்ச உயரம் : 8700 மீடர் (28540 அடி). பயணக் காலம் : 26 மணி 9 நிமிடம். பயேர்ன் விமானத் தளத்திலிருந்து மேலேறுவதற்கு முன்பு வானவூர்தி 14 மணிநேரம் சூரிய ஒளியில் மின்னாற்றலை முதலில் சேமித்தது. இது நான்கு காற்றாடி மோட்டர்களை இயக்கவும் இரவில் விமானம் பயணம் செய்யவும் தேவைப் பட்டது. 63 மீடர் (207 அடி) நீளமுள்ள விமானத்தின் இறக்கைகள் (Similar to A340 Airbus Wings Length) 12,000 சூரிய செல்களைத் தாங்கி இருந்தன. ஒவ்வொன்றும் 10 HP ஆற்றலுள்ள நான்கு மோட்டார்கள் காற்றாடிகளைச் சுற்றி ஊர்திக்கு உந்துசக்தி அளித்தன.

![](https://ci3.googleusercontent.com/proxy/ikZsiptbTK-i4URaR_gzde9cEPlXJCe2M82UGqXHKoPRjO-y5Bp8V_TTVC3EdQFF8OEt_EL46NOGzT0ynZDAmT6rUvq-bw471URoEBx0i5xoPXD1ji57zvu1n8_jccBme1-ag2jwaYDW=s0-d-e1-fthttps://jayabarathan.files.wordpress.com/2010/07/fig-1a-happy-swiss-pilot.jpg?w=584)

இரவு விமானத்தைக் கவ்விய போது உச்ச மட்டக் காற்றடிப்பு ஊர்தியை ஆட வைத்து சேமிக்கப்பட்ட மின்னாற்றலை வீணாக்கி விடும் என்றோர் அச்சம் குடிகொண்டது ! ஆனால் அதிட்ட வசமாக அப்படி ஒன்றும் நிகழவில்லை. சூரிய உந்துசக்தி நிறுவகத்தாரை முழு மூச்சாக ஊக்கிவித்த குறிக்கோள் : 1. பசுமைச் சக்தி மாசற்ற தூய சக்தி. 2. விலைமிக்க ஆயில் எரிசக்தியை விலக்குவது, சேமிப்பது. 3. பரிதியின் இயற்கைச் சக்தியை விமானத் துறை போக்குவரத்துக்குப் பயன்படுத்த முடியும் என்பதை நிரூபித்துக் காட்டுவது ! 2013–2014 ஆண்டுக்குள் அடுத்த சவால் சாதனையான அட்லாண்டிக் கடல் கடப்புப் பயணம், உலகச் சுற்றுப் பயணம் ஆகியவற்றில் முற்படுவர் என்று அறியப் படுகிறது. இந்த சூரிய ஊர்தித் திட்டத்துக்கு நிதி ஒதுக்கு (75 மில்லியன் ஈரோ) 95 மில்லியன் டாலராகும் ! ஊர்தியின் எடை ஒரு ஸ்கூட்டர் அல்லது சிறு காரின் எடை அளவில் (1600 கி.கிராம்) அமைக்கப் பட்டது.

![](https://ci5.googleusercontent.com/proxy/sLy9LRH8Pl2gZXAPceRmuq2H3QIBbkZYjqTL0vSomtCo4vhyOwojemvG-M-KRwVV0R5NxE1kVPtC_m7MuY64osFFcxlKBz2bvpQCBK8Gt4A3bkr9af8GqB63Iu9jdOBTk7Ms5GSiVxoKn5jkcfZc=s0-d-e1-fthttps://jayabarathan.files.wordpress.com/2010/07/fig-5-zephyr-solar-plane-by-uk.jpg?w=584)

2007 இல் சுவிஸ் சூரிய உந்துசக்தி நிறுவகப் பொறிநுணுக்கரால் டிசைன் செய்யப்பட்டு பல்வேறு மின்னியல், பொறியியல், விண்வெளி விமானத்துறை நிபுணரால் உருவானது. 12,000 மெலிந்த சூரிய செல்கள் 200 சதுர மீடர் பரப்பளவைக் கொண்டவை. அவை அனுப்பிய மின்னாற்றலைச் சேமித்த மின்கலன்கள் 400 கி.கிராம் எடையுள்ள லிதியம் – பாலிமர் (Lithium Polymer Batteries) இரசாயனம் கொண்டவை. ஒவ்வொரு மின்சார மோட்டாரில் (Electric Motor) 10 குதிரைச் சக்தி (6 Kw) ஆற்றல் உண்டானது. நான்கு மோட்டாரில் சுற்றும் காற்றாடியின் நீளம் : 3.5 மீடர் (12 அடி). அவை மெதுவாகச் சுற்றின. ஊர்தியின் நீளம் 72 அடி. இறக்கையின் அகலம் 208 அடி. உயரம் 21 அடி. இறக்கையின் பரப்பு 2200 சதுர அடி. மொத்த எடை 1.6 டன். தரையிலிருந்து ஏறும் வேகம் 22 mph. பறக்கும் வேகம் 43 mph. உச்ச வேகம் 75 mph. பயண உயரம் 27900 அடி (எவரெஸ்ட் உயரம்). உச்ச உயரம் 39000 அடி.

![](https://ci4.googleusercontent.com/proxy/GY8eM2QBJ8OhO-B4qrVmOVnzqHA01MoJ92tVrzS96CHdArV12LEvRnS0e-L6rf7LErCO9yIntE0wDh-grboFwmDZl7H8qcJOcqk3EzoQA5RsbaUzjcCN_EH7DJzeQmMEhRFPTPcmIfN9vSlH1XYDRc4XDYiVbqnkAfQ=s0-d-e1-fthttps://jayabarathan.files.wordpress.com/2010/07/fig-1c-test-flight-of-solar-powered-plane.jpg?w=584)

சுவிஸ் விமானத் தளத்திலிருந்து விமானக் கட்டுப்பாடு அரங்கத்திலிருந்து இராப் பகலாக விமானிக்கு உதவி செய்து வந்தனர். அவரது பணி ஊர்தி நேராக, மட்டமாகச் சீராக மணிக்கு 100 கி.மீ. (மணிக்கு 60 மைல்) வேகத்தை மிஞ்சாமல் பறக்கக் கண்காணித்து வருவது. உறக்கமின்றி ஓட்டும் விமானியை விழிப்புடனும், கவனிப்புடனும் இருக்கக் கட்டுப்பாட்டு அரங்கிலிருந்து பேசிக் கொண்டிருப்பது. ஊர்தி பறக்கும் போது 8000 மீடர் (27000 அடி) உயரத்தில் -28 டிகிரி செல்சியஸ் உஷ்ணத்தில் சென்றாலும் பரிதிச் செல்கள் பாதிக்கப் பட வில்லை.

**சூரிய சக்தி வானவூர்தின் முற்கால /எதிர்காலப் பயிற்சிச் சோதனைகள் :**

1\. 2007 மே 22 : பெர்டிராண்டு பிக்கார்டு நான்கு ஆண்டுகள் திட்டமிட்டு “சூரிய உந்துசக்தி” நிறுவகத்தைத் துவங்கி வைக்கிறார். அந்தத் திட்டப்படி சூரிய ஊர்தி உலகத்தை ஒருமுறை சுற்றி வருவதற்கு முன்பு அட்லாண்டிக் கடல் அகற்சியை ஒரே பயணத்தில் கடப்பது.

![](https://ci3.googleusercontent.com/proxy/AnNFo5izvD9mWaHZigDfzEezM_FtZAk06NePN3hu9aTkoLfrdWTPfT3HBLfRpOmGKi0kPARmOoQWsN_G-8QyWXGiegG4lDtqN9uWbb5CC0-Kn4GW-Xs_osRCq4vxjUYs_bgOQHTdjvvSMriKBxNqa6vR=s0-d-e1-fthttps://jayabarathan.files.wordpress.com/2010/07/fig-2-solar-powered-planes.jpg?w=529&h=1115)

2\. 2009 ஜூன் 26 : சுவிஸ் வட புறத்தே உள்ள டூபென்டார் **ஃ** பு (Duebendorf) இராணுவ விமானத் தளத்தில் சூரிய சக்தி முன்னோடி ஊர்தி (Prototype Plane) கொண்டாட்ட விழா.

3\. 2010 ஏப்ரல் 7 : சூரிய உந்துசக்தி நிறுவகம் 1.5 மணி நேரப் பயணச் சோதனை செய்தல்.

4\. 2010 ஜூலை 7 : சூரிய ஊர்தி பயேர்ன் விமானத்தளத்தில் காலைப் பொழுதில் விமானி ஆன்ரே போர்ச்பெர்க் இயக்கி மேலேறி எங்கும் நிற்காது 26 மணிநேர ஒற்றை இராப் பகல் பயணத்தை ஆரம்பித்து வைத்தது.

5\. 2010 ஜூலை 8 : சூரிய ஊர்தி 26 மணி நேரப் பயணத்தை முடித்துப் பாதுகாப்பாக பயேர்ன் விமானத் தளத்தில் வந்திறங்குகிறது. ஏறிய உச்ச உயரம் : கடல் மட்டத்துக்கு மேல் 8564 மீடர் (28540 அடி).

![](https://ci4.googleusercontent.com/proxy/tnvNMcKlUXmTx_5kKmCFj3XiNo0T7m7egmJyluqXNqKP6-sHEnXLEIqvwL11PGJlkMWpgldhx_1DohU5cQvoGHfCWjP5lFypsNrJOs_1l-5dDT7iYyE3RX6cfwJ5ySi4vLdeGnrxbbI22YbVSy6T1qtacpBN_Ss=s0-d-e1-fthttps://jayabarathan.files.wordpress.com/2010/07/fig-5-various-views-of-flights1.jpg?w=530&h=2128)

6\. 2011 ஆண்டில் : இதே மாடல் சூரிய ஊர்தி (HB-SIB) நீண்ட தூர, நீண்ட காலப் பயிற்சியில் பல இராப் பகலாய் ஈடுபடுவது.

7\. 2012 ஆண்டு வரை : ஊர்தி மாடல் HB-SIB விடப் பெரிய பரிதி ஊர்தியைப் படைத்து  
விமானிக்கு நகரத் தேவையான இடமளித்து நீண்ட காலப் பயணத்துக்குப் புதுமை நுணுக்கங்களைப் புகுத்தி பளு குறைந்த, மெல்லிய சூரிய செல்களால் இயங்கும் திறன் மிக்க பறக்கும் சாதனமாய் அமைப்பது.

8\. 2013 -2014 : விருத்தியான பெரிய மாடலில் (Large & Improved HB-SIB) அட்லாண்டிக் கடலைக் கடப்பது, உலகத்தைச் சுற்றி வருவது.

![](https://ci5.googleusercontent.com/proxy/Xw4QBK5FvNdwTb7KmTktamJBxzQVV3saWxfd39AnEULb0lg2ETAuAggdGpVpeQcU6n2yjYMC_fQ5u3oZj6xwsBSJupaZxQZzd_ussiugXVsQ7pLJp0OcoSHpin2qhlJ7QAFVrDB8TnBZ0heSYEup=s0-d-e1-fthttps://jayabarathan.files.wordpress.com/2010/07/seeker-ii-chinese-solar-planes.jpg?w=584)

+++++++++++++++++++++++  
_*  
*_

**தகவல்:**

Picture Credits : Swiss Solar Impulse Design & Other Web Sites

1\. BBC News : Solar-powered Plane Lands Safely After 26 Hour Flight (July 8, 2010)

2\. Swiss Solar Plane Makes History with Round-the-clock (Manned) Flight (July 8, 2010)

3\. Aerospace – Solar Impulse Plane Packed with Technology (July 8, 2010)

4\. BBC News – Science & Environment – Zephyr Solar Plane Set for Record Endurance Flight By: Jonathan Amos (July 14, 2010)

5\. Wikipedia – Electric Aircraft – electric aircraft is an aircraft that runs on electric motors rather than internal combustion engines with electricity coming from fuel cells, solar cells, ultracapacitors, power beaming and/or batteries.

6\. http://www.bbc.com/news/world-australia-40527784 [July 7, 2017]

7\. http://www.onenewspage.com/video/20170707/8359018/Tesla-to-Build-World-Biggest-Battery-in.htm

8\. http://solarpv.tv/index.php/2016/08/10/solarstorage-in-india-seci-publishes-tender-for-100-mw-grid-connected-solar-pv-projects-along-with-large-scale-battery-energy-storage-system-at-kadapa-solar-park-andhra-pradesh/ [August 10, 2016]

9\. http://www.cnbc.com/2017/07/07/tesla-largest-battery-system-in-the-world-elon-musk-says.html [July 7, 2017]

* * *

S. Jayabarathan (jayabarathans@gmail.com) [July 16, 2017] [R-2]

[அடுத்த பக்கம்](jayabarathan_wordpress_com_1_38)