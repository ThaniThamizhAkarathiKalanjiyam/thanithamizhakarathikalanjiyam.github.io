---
categories: blog
title: அகநானூறு
sub_title: 396 மருதம்
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_401
featured: /images/noolkal_96_6.png
order: 401
nool_publiser: இசையினி குழுமம்
---


## 396 மருதம்

தொடுத்தேன், மகிழ்ந! செல்லல் கொடித் தேர்ப்  
பொலம் பூண் நன்னன் புனனாடு கடிந்தென,  
யாழ் இசை மறுகின் பாழி ஆங்கண்,  
'அஞ்சல்' என்ற ஆஅய் எயினன்  
இகல் அடு கற்பின் மிஞிலியொடு தாக்கி, 5

தன் உயிர் கொடுத்தனன், சொல்லியது அமையாது;  
தெறல் அருங் கடவுள் முன்னர்த் தேற்றி,  
மெல் இறை முன்கை பற்றிய சொல் இறந்து,  
ஆர்வ நெஞ்சம் தலைத்தலை சிறப்ப, நின்  
மார்பு தருகல்லாய்; பிறன் ஆயினையே; 10

இனி யான் விடுக்குவென் அல்லென்; மந்தி,  
பனி வார் கண்ணள், பல புலந்து உறைய,  
அடுந் திறல் அத்தி ஆடு அணி நசைஇ,  
நெடு நீர்க் காவிரி கொண்டு ஒளித்தாங்கு, நின்  
மனையோள் வவ்வலும் அஞ்சுவல்; சினைஇ, 15

ஆரியர் அலறத் தாக்கி, பேர் இசைத்  
தொன்று முதிர் வடவரை வணங்கு வில் பொறித்து,  
வெஞ் சின வேந்தரைப் பிணித்தோன்  
வஞ்சி அன்ன, என் நலம் தந்து சென்மே!

**காதற்பரத்தை தலைமகற்குச் சொல்லியது. -  
பரணர்**

[அடுத்த பக்கம்](agananooru_402)