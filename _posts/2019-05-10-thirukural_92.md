---
categories: blog
title: திருக்குறள்
sub_title: 88 பகைத்திறந்தெரிதல்
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_92
featured: /images/noolkal_96_6.png
order: 92
---
## 88 பகைத்திறந்தெரிதல்

பகைஎன்னும் பண்பி லதனை ஒருவன்  
நகையேயும் வேண்டற்பாற்று அன்று. 871

வில்லேர் உழவர் பகைகொளினும் கொள்ளற்க  
சொல்லேர் உழவர் பகை. 872

ஏமுற் றவரினும் ஏழை தமியனாய்ப்  
பல்லார் பகைகொள் பவன். 873

பகைநட்பாக் கொண்டொழுகும் பண்புடை யாளன்  
தகைமைக்கண் தங்கிற்று உலகு. 874

தன்துணை இன்றால் பகையிரண்டால் தான்ஒருவன்  
இன்துணையாக் கொள்கவற்றின் ஒன்று. 875

தேறினும் தேறா விடினும் அழிவின்கண்  
தேறான் பகாஅன் விடல். 876

நோவற்க நொந்தது அறியார்க்கு மேவற்க  
மென்மை பகைவர் அகத்து. 877

வகையறிந்து தற்செய்து தற்காப்ப மாயும்  
பகைவர்கண் பட்ட செருக்கு. 878

இளைதாக முள்மரம் கொல்க களையுநர்  
கைகொல்லும் காழ்த்த இடத்து. 879

உயிர்ப்ப உளரல்லர் மன்ற செயிர்ப்பவர்  
செம்மல் சிதைக்கலா தார். 880

[அடுத்த பக்கம்](thirukural_93)