---
categories: blog
title: அகநானூறு
sub_title: 318 குறிஞ்சி
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_323
featured: /images/noolkal_96_6.png
order: 323
nool_publiser: இசையினி குழுமம்
---


## 318 குறிஞ்சி

கான மான் அதர் யானையும் வழங்கும்;  
வான மீமிசை உருமும் நனி உரறும்;  
அரவும் புலியும் அஞ்சுதகவு உடைய;  
இர வழங்கு சிறு நெறி தமியை வருதி  
வரை இழி அருவிப் பாட்டொடு பிரசம் 5

முழவு சேர் நரம்பின் இம்மென இமிரும்,  
பழ விறல் நனந்தலைப் பய மலை நாட!  
மன்றல் வேண்டினும் பெறுகுவை; ஒன்றோ  
இன்று தலையாக வாரல்; வரினே,  
ஏம் உறு துயரமொடு யாம் இவண் ஒழிய, 10

எக் கண்டு பெயருங் காலை, யாழ நின்  
கல் கெழு சிறுகுடி எய்திய பின்றை,  
ஊதல் வேண்டுமால் சிறிதே வேட்டொடு  
வேய் பயில் அழுவத்துப் பிரிந்த நின்  
நாய் பயிர் குறி நிலை கொண்ட கோடே! 15

**இரவுக்குறி வந்த தலைமகனை வரவு விலக்கி  
வரைவு கடாயது. - கபிலர்**

[அடுத்த பக்கம்](agananooru_324)