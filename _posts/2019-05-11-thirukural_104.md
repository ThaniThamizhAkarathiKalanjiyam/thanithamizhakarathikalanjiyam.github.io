---
categories: blog
title: திருக்குறள்
sub_title: 100 பண்புடைமை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_104
featured: /images/noolkal_96_6.png
order: 104
---
## 100 பண்புடைமை

எண்பதத்தால் எய்தல் எளிதென்ப யார்மாட்டும்  
பண்புடைமை என்னும் வழக்கு. 991

அன்புடைமை ஆன்ற குடிப்பிறத்தல் இவ்விரண்டும்  
பண்புடைமை என்னும் வழக்கு. 992

உறுப்பொத்தல் மக்களொப்பு அன்றால் வெறுத்தக்க  
பண்பொத்தல் ஒப்பதாம் ஒப்பு. 993

நயனொடு நன்றி புரிந்த பயனுடையார்  
பண்புபா ராட்டும் உலகு. 994

நகையுள்ளும் இன்னா திகழ்ச்சி பகையுள்ளும்  
பண்புள பாடறிவார் மாட்டு. 995

பண்புடையார்ப் பட்டுண்டு உலகம் அதுஇன்றேல்  
மண்புக்கு மாய்வது மன். 996

அரம்போலும் கூர்மைய ரேனும் மரம்போல்வர்  
மக்கட்பண்பு இல்லா தவர். 997

நண்பாற்றார் ஆகி நயமில செய்வார்க்கும்  
பண்பாற்றார் ஆதல் கடை. 998

நகல்வல்லர் அல்லார்க்கு மாயிரு ஞாலம்  
பகலும்பாற் பட்டன்று இருள். 999

பண்பிலான் பெற்ற பெருஞ்செல்வம் நன்பால்  
கலந்தீமை யால்திரிந் தற்று. 1000

[அடுத்த பக்கம்](thirukural_105)