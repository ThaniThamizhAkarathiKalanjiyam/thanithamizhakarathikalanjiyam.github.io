---
categories: blog
title: பாரதிதாசனின் குழந்தைப் பாடல்களும் நிலவும்
sub_title: குழந்தைகள் பாடுவதற்குரிய நிலாப்பாட்டு
keywords: More, Tamil, Books
description: பாரதிதாசனின் குழந்தைப் பாடல்களும் நிலவும்
author: Tamilan
layout: Ruby
tags:
- கண்மணிகணேசன்
is_book: 1
permalink: kanmani_tamil_13_6
featured: /images/noolkal_96_6.png
order: 6
---


## குழந்தைகள் பாடுவதற்குரிய நிலாப்பாட்டு

குடும்பவிளக்கில் நகைமுத்தும் வேடப்பனும் தம் குழந்தையுடன் நிலாமுற்றத்தில் இருக்கும்போது; நிலாவைக் காட்டிச் சொல்லும் பாட்டு 32 அடிகள் நீளமாக அமைகிறது. அப்பாட்டின் போக்கு,

> "நிலா நிலா ஓடிவா - நில்லாமல் ஓடிவா  
>  மலை மேலே ஏறிவா- மல்லிகைப்பூ கொண்டுவா"

என்று இன்றும் குழந்தைகள் பாடி மகிழும் நிலாப்பாட்டை ஒத்துக் காணப்படுகிறது. பச்சிளம் குழந்தைக்காகப் பாடப்பட்ட நிலாப்பாட்டு ஆதலால் அக்குழந்தை விரும்பி உண்ணக்கூடிய உணவு தொடர்பான பொருட்களே இப்பாடலில் பேரிடம் வகிக்கின்றன. பலாப்பழம், கற்கண்டு, பால்கோப்பை, அப்பம், தளியல், கிழங்கின் அளியல், வெள்ளித்தட்டு, பச்சரிசிப்பிட்டு, பாலடை போன்றவை நிலவுக்குரிய உருவகப் பொருட்களாக அமைகின்றன. குழந்தைக்கு மகிழ்வூட்டக் கூடிய விளையாட்டுப் பொருளான மத்தாப்பும் நிலவுக்குரிய உருவகப் பொருளாக அமைந்துள்ளது. மழலை மொழியில் குழந்தை பாடுவதற்குரிய நிலாப்பாட்டாக அமைந்திருப்பினும்,

> "பழகலாம் இறங்கு- நம் பைந்தமிழ் உண்டிங்கு" எனத் தமிழின் பெருமை சிறப்புறச் சுட்டப்படுவது குறிப்பிடத்தக்கது. (குடும்பவிளக்கு- ivம் பகுதி- ப.- 86-88)

[அடுத்த பக்கம்](kanmani_tamil_13_7)