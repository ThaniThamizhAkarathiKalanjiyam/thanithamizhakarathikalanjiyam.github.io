---
categories: blog
title: திருக்குறள்
sub_title: 132 புலவி நுணுக்கம்
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_136
featured: /images/noolkal_96_6.png
order: 136
---
## 132 புலவி நுணுக்கம்

பெண்ணியலார் எல்லாரும் கண்ணின் பொதுஉண்பர்  
நண்ணேன் பரத்தநின் மார்பு. 1311

ஊடி இருந்தேமாத் தும்மினார் யாம்தம்மை  
நீடுவாழ் கென்பாக் கறிந்து. 1312

கோட்டுப்பூச் சூடினும் காயும் ஒருத்தியைக்  
காட்டிய சூடினீர் என்று. 1313

யாரினும் காதலம் என்றேனா ஊடினாள்  
யாரினும் யாரினும் என்று. 1314

இம்மைப் பிறப்பில் பிரியலம் என்றேனாக்  
கண்நிறை நீர்கொண் டனள். 1315

உள்ளினேன் என்றேன்மற் றென்மறந்தீர் என்றென்னைப்  
புல்லாள் புலத்தக் கனள். 1316

வழுத்தினாள் தும்மினேன் ஆக அழித்தழுதாள்  
யாருள்ளித் தும்மினீர் என்று. 1317

தும்முச் செறுப்ப அழுதாள் நுமர்உள்ளல்  
எம்மை மறைத்திரோ என்று. 1318

தன்னை உணர்த்தினும் காயும் பிறர்க்கும்நீர்  
இந்நீரர் ஆகுதிர் என்று. 1319

நினைத்திருந்து நோக்கினும் காயும் அனைத்துநீர்  
யாருள்ளி நோக்கினீர் என்று. 1320

[அடுத்த பக்கம்](thirukural_137)