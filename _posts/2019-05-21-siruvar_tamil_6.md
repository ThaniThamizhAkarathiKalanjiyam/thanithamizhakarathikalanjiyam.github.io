---
categories: blog
title: சிறுவர் தமிழ்
sub_title: 01 எங்கள் வீட்டுத் தோட்டம்
keywords: More, Tamil, Books
description: சிறுவர் தமிழ்
author: Tamilan
layout: Ruby
tags:
- கண்மணிகணேசன்
is_book: 1
permalink: siruvar_tamil_6
featured: /images/noolkal_96_6.png
order: 6
---
## 01 எங்கள் வீட்டுத் தோட்டம்

எங்கள் வீட்டுத் தோட்ட அழகு  
சிங்காரமான சின்ன அழகு

> அம்மாவும் அப்பாவும் அக்காவும் நானும்  
>  அவரவர் பங்கிற்கு ஆளுக்கு ஒன்றாய்  
>  சும்மா இருக்கும் நேரத்தில் எல்லாம்  
>  ஆசையாய் விதைப்போம் ;வளர்ப்போம் ;ரசிப்போம்

எங்கள் வீட்டுத் தோட்ட அழகு  
சிங்காரமான சின்ன அழகு

> அஞ்சுமணிப்பூ மேல் ஆசைமிக்க கொண்டு  
>  அக்கா ஒருநாள் விதைகள் போட்டாள்  
>  கொஞ்ச நாளில் வளர்ந்து பூத்தன  
>  வண்ணப் பூக்கள் கண்ணைக் கவர்ந்தன

எங்கள் வீட்டுத் தோட்ட அழகு  
சிங்காரமான சின்ன அழகு

> பொன்னாங்கண்ணிக் கீரைப் பாத்தி  
>  பொறுப்பாய் நீரை அம்மா ஊற்றி  
>  ஆய்ந்து எடுத்து அடுப்பில் ஏற்றி  
>  அளவாய்ச் சமைத்து வைப்பது நேர்த்தி

எங்கள் வீட்டுத் தோட்ட அழகு  
சிங்காரமான சின்ன அழகு

> முள்ளால் வேலி ஒன்று உண்டு  
>  நடுவில் வேப்ப மரத்தின் கன்று  
>  முருங்கை மரம் ஒரு ஓரத்தில் நின்று  
>  ஜோராய்க் காய்க்கும் சுவை மிக நன்று

எங்கள் வீட்டுத் தோட்ட அழகு  
சிங்காரமான சின்ன அழகு

> வழிபடத் தோதாய்த் துளசி மாடம்  
>  நிழல்தரும் பெருமை வேம்பு தானும்  
>  கொழுந்தைத் தந்து குழந்தை எனக்கு  
>  மருந்தும் ஆகும் தேவைக்கு நாளும்

எங்கள் வீட்டுத் தோட்ட அழகு  
சிங்காரமான சின்ன அழகு

> இயற்கை உரமாம் குப்பை கூளம்  
>  கழிவு நீரெலாம் செடியினை ஊட்டும்  
>  சுற்றிலும் காற்றைத் தூய்மை செய்யும்  
>  தோட்டம் வீட்டை எடுப்பாய்க் காட்டும்

எங்கள் வீட்டுத் தோட்ட அழகு  
சிங்காரமான சின்ன அழகு

கண்மணி

[அடுத்த பக்கம்](siruvar_tamil_7)