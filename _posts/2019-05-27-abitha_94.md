---
categories: blog
title: அபிதா
sub_title: அபிதா பக்கம் - 91
keywords: More, Tamil, Books
description: அபிதா
author: Tamilan
layout: Ruby
tags:
- லா. ச. ராமாமிருதம்
is_book: 1
permalink: abitha_94
featured: /images/noolkal_96_6.png
order: 94
---
## அபிதா பக்கம் - 91

இந்த பக்கம் மெய்ப்பு பார்க்கப்படவில்லை

﻿அபிதா 0 85

எங்கிருக்கிறேன்? சொறிநாய் சுருண்டு படுத்துக் கொண்டாற்போல் ஒரு வளையத்தில் ஒரு கரைமேடு; இது கன்னிக்குளமல்லவா? என் யோசனை வழியில் ரொம்ட தூரம் லந்திருக்கிறேன். இந்த ஜலத்தின் தெளிவு பளிங்கு தோற்றது. கரையிலும் குளத்திலும் பூரா சின்னதும் பெரிதுமாய் ஒரே கூழாங்கற்கள், கடுங்கோடை யிலும் இந்தக் குளம் வற்றுவதில்லை. ராrஸத் தோடு பதித்தாற்போன்று நூற்றுக்கணக்கான வருடங்களில் அடுக்கடுக்காய்ப் புதைந்து போன கற்களின் திட்டுக்களி னடியில் எங்கோ ரகஸ்ய ஊற்றிலிருந்து ஜலம் கசிகின்றது. கல்வடித்த கண்ணிர். இங்கு அல்லியும் பூத்ததில்லை. ஆம்பலும் தலை நீட்டியதில்லை, உச்சிவெயில் குளத்தில் அடிவயிறு பனீரென்று தெரியும். அடிவயிற்றின் தொப்புள் குழிக.ட இஷ்டப்பட்டால் தெரியும். நடுப்பகலின் வெட்ட வெளிச்சத்தில், வெறிச்சிட்டு, தனிப்பட்ட குளம். தண்ணிர் கற்கண்டாயினும் யார் இவ்வளவு தூரம், பானையையோ குடத்தையோ துக்கிக் கொண்டு வருவது? ஆகையால் இதன் தண்ணிர் செலவாவதில்லை. அதனாலேயே பேரும் கன்னிக்குளம். வெய்யிலின் வெம்மை, தோல்மேல் ஏறுகிறது. குனிந்து காலடியில் ஒரு வெள்ளைக் கூழாங்கல்லைப் பொறுக்கு கிறேன். பூஜையில் வைக்கலாம், அவ்வளவு உருண்டை, மழமழ. ஒன்றைப்போல் பல குட்டிக் கருவேல நாதர்கள், கெட்டிக் கருவேல நாதர்கள். கீழே போட்டு உடைத் தாலும் உடைந்தாலும் பளார் எனப் பிளந்துபோமே யன்றி குட்டு உடையாது. அவைகளின் ரகஸ்யம் காலத் துக்கும் பத்ரம். பார்வைக்கு இது என் கையில் அடங்குகிறது; ஆனால் வயதில் என்னைப்போல் எத்தனை பேரை இது விழுங்கி யிருக்கும்!

[அடுத்த பக்கம்](abitha_95)