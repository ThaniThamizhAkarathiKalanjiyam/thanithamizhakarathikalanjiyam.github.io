---
categories: blog
title: அகநானூறு 
sub_title: 192 குறிஞ்சி
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_197
featured: /images/noolkal_96_6.png
order: 197
---


## 192 குறிஞ்சி

மதி இருப்பன்ன மாசு அறு சுடர் நுதல்  
பொன் நேர் வண்ணம் கொண்டன்று; அன்னோ!  
யாங்கு ஆகுவள்கொல் தானே? விசும்பின்  
எய்யா வரி வில் அன்ன பைந் தார்,  
செவ் வாய், சிறு கிளி சிதைய வாங்கி, 5

பொறை மெலிந்திட்ட புன் புறப் பெருங் குரல்  
வளை சிறை வாரணம் கிளையொடு கவர,  
ஏனலும் இறங்குபொறை உயிர்த்தன; பானாள்  
நீ வந்து அளிக்குவைஎனினே மால் வரை  
மை படு விடரகம் துழைஇ, ஒய்யென 10

அருவி தந்த, அரவு உமிழ், திரு மணி  
பெரு வரைச் சிறுகுடி மறுகு விளக்குறுத்தலின்,  
இரவும் இழந்தனள்; அளியள் உரவுப் பெயல்  
உரும் இறை கொண்ட உயர்சிமைப்  
பெரு மலைநாட! நின் மலர்ந்த மார்பே. 15

**தோழி தலைமகனைச் செறிப்பு அறிவுறீஇ இரவுக்  
குறி மறுத்தது. -பொதும்பில்கிழான் வெண்கண்ணனார்**

[அடுத்த பக்கம்](agananooru_198)