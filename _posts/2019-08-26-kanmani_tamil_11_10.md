---
categories: blog
title: கூத்தராற்றுப்படையில் உணவும் உருக்காட்சியும்
sub_title: சுட்டு உண்ணல்
keywords: More, Tamil, Books
description: கூத்தராற்றுப்படையில் உணவும் உருக்காட்சியும்
author: Tamilan
layout: Ruby
nool_author: கண்மணிகணேசன்
nool_publiser: கண்மணிகணேசன்
tags: [கண்மணிகணேசன்]
is_book: 1
permalink: kanmani_tamil_11_10
featured: /images/noolkal_96_6.png
order: 10
---


## சுட்டு உண்ணல்

இறைச்சியை நேரடியாக நெருப்பில் சுட்டும் உண்டனர். அப்படிச் சுடுங்கால் புகைநெடி பண்டத்தில் ஏறாதபடி சுட்டனர். புனத்தைக் காக்கும் கானவரின் அம்பு பட்டுக் குருதி சோரக்கிடந்த பன்றியைப் பக்குவமாக மயிர்போகச் சீவி; உலர்ந்த மூங்கில் உரசிப் பிடித்த நெருப்பில் சுட்டுண்ண பரிசில் பெற்ற கூத்தன்; தான் ஆற்றுப்படுத்தும் கூத்தனை அறிவுறுத்துகிறான்.

> "........................................ஏனம் காணின்  
>  முனிகழை இழைத்த காடுபடு தீயின்  
>  நனிபுகை கமழாது இராயினிர் மிசைந்து "-(மலை.-அடி.-247-249).

இவ்வடிகளில் நடைமுறைச் சிக்கல் இடம்பெறும் பாங்கு நினைந்து இன்புறத்தக்கது. பன்றியைச் சுடும் மணம் நம் மூக்கையோ மனத்தையோ எட்டவில்லை; ஆனால் விறகடுப்பிலும், கரிஅடுப்பிலும் சமைத்த காலத்தில் என்றாவது தவறுதலாக அமையும் புகைநெடி ஏறிய உணவின் நுகர்புல உருக்காட்சி மனதில் எழுகிறது.  
முழுப் பன்றியைச் சுட்டு உண்ணும் வழக்கம் இன்றும் பிலிப்பைன்ஸ் நாட்டில் உள்ளது. இது திருவிழாக்காலத்திற்குரிய தனிச்சிறப்பு வாய்ந்த உணவாக அங்கு கருதப்படுகிறது6.

[அடுத்த பக்கம்](kanmani_tamil_11_11)