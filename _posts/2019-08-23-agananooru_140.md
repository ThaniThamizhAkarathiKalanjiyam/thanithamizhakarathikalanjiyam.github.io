---
categories: blog
title: அகநானூறு 
sub_title: 135 பாலை
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_140
featured: /images/noolkal_96_6.png
order: 140
---


## 135 பாலை

திதலை மாமை தளிர் வனப்பு அழுங்க,  
புதல் இவர் பீரின் எதிர் மலர் கடுப்பப்  
பசலை பாய்ந்த நுதலேன் ஆகி,  
எழுது எழில் மழைக் கண் கலுழ, நோய் கூர்ந்து,  
ஆதிமந்தியின் அறிவு பிறிதுஆகி, 5

பேதுற்றிசினே காதல்அம் தோழி!  
காய்கதிர் திருகலின் கனைந்து கால் கடுகி,  
ஆடுதளிர் இருப்பைக் கூடு குவி வான் பூ,  
கோடு கடை கழங்கின், அறைமிசைத் தாஅம்  
காடு இறந்தனரே, காதலர்; அடுபோர், 10

வீயா விழுப் புகழ், விண் தோய் வியன் குடை,  
ஈர் எழு வேளிர் இயைந்து ஒருங்கு எறிந்த  
கழுவுள் காமூர் போலக்  
கலங்கின்றுமாது, அவர்த் தௌந்த என் நெஞ்சே.

**தலைமகன் பிரிவின்கண் வேறுபட்ட தலைமகள்  
தோழிக்குச் சொற்றது. - பரணர்**

[அடுத்த பக்கம்](agananooru_141)