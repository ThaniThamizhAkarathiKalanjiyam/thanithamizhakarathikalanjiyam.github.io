---
categories: blog
title: திருக்குறள்
sub_title: 64 அமைச்சு
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_68
featured: /images/noolkal_96_6.png
order: 68
---
## 64 அமைச்சு

கருவியும் காலமும் செய்கையும் செய்யும்  
அருவினையும் மாண்டது அமைச்சு. 631

வன்கண் குடிகாத்தல் கற்றறிதல் ஆள்வினையோடு  
ஐந்துடன் மாண்டது அமைச்சு. 632

பிரித்தலும் பேணிக் கொளலும் பிரிந்தார்ப்  
பொருத்தலும் வல்ல தமைச்சு. 633

தெரிதலும் தேர்ந்து செயலும் ஒருதலையாச்  
சொல்லலும் வல்லது அமைச்சு. 634

அறனறிந்து ஆன்றமைந்த சொல்லான்எஞ் ஞான்றுந்  
திறனறிந்தான் தேர்ச்சித் துணை. 635

மதிநுட்பம் நூலோடு உடையார்க்கு அதிநுட்பம்  
யாவுள முன்நிற் பவை. 636

செயற்கை அறிந்தக் கடைத்தும் உலகத்து  
இயற்கை அறிந்து செயல். 637

அறிகொன்று அறியான் எனினும் உறுதி  
உழையிருந்தான் கூறல் கடன். 638

பழுதெண்ணும் மந்திரியின் பக்கததுள் தெவ்வோர்  
எழுபது கோடி உறும். 639

முறைப்படச் சூழ்ந்தும் முடிவிலவே செய்வர்  
திறப்பாடு இலாஅ தவர். 640

[அடுத்த பக்கம்](thirukural_69)