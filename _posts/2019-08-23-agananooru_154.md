---
categories: blog
title: அகநானூறு 
sub_title: 149 பாலை
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_154
featured: /images/noolkal_96_6.png
order: 154
---


## 149 பாலை

சிறு புன் சிதலை சேண் முயன்று எடுத்த  
நெடுஞ் செம் புற்றத்து ஒடுங்கு இரை முனையின்,  
புல் அரை இருப்பைத் தொள்ளை வான் பூப்  
பெருங் கை எண்கின் இருங் கிளை கவரும்  
அத்த நீள் இடைப் போகி, நன்றும் 5

அரிது செய் விழுப் பொருள் எளிதினின் பெறினும்  
வாரேன் வாழி, என் நெஞ்சே! சேரலர்  
சுள்ளிஅம் பேரியாற்று வெண் நுரை கலங்க,  
யவனர் தந்த வினை மாண் நன் கலம்  
பொன்னொடு வந்து கறியொடு பெயரும் 10

வளம் கெழு முசிறி ஆர்ப்பு எழ வளைஇ,  
அருஞ் சமம் கடந்து, படிமம் வவ்விய  
நெடு நல் யானை அடுபோர்ச் செழியன்  
கொடி நுடங்கு மறுகின் கூடற் குடாஅது,  
பல் பொறி மஞ்ஞை வெல் கொடி உயரிய, 15

ஒடியா விழவின், நெடியோன் குன்றத்து,  
வண்டு பட நீடிய குண்டு சுனை நீலத்து  
எதிர் மலர்ப் பிணையல் அன்ன இவள்  
அரி மதர் மழைக் கண் தெண் பனி கொளவே.

**தலைமகன் தன் நெஞ்சிற்குச் சொல்லிச் செலவு  
அழுங்கியது.-எருக்காட்டூர்த் தாயங்கண்ணனார்**

[அடுத்த பக்கம்](agananooru_155)