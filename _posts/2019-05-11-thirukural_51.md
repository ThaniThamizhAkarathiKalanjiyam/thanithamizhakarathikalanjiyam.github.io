---
categories: blog
title: திருக்குறள்
sub_title: 47 தெரிந்துசெயல்வகை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_51
featured: /images/noolkal_96_6.png
order: 51
---
## 47 தெரிந்துசெயல்வகை

அழிவதூஉம் ஆவதூஉம் ஆகி வழிபயக்கும்  
ஊதியமும் சூழ்ந்து செயல். 461

தெரிந்த இனத்தொடு தேர்ந்தெண்ணிச் செய்வார்க்கு  
அரும்பொருள் யாதொன்றும் இல் 462

ஆக்கம் கருதி முதலிழக்கும் செய்வினை  
ஊக்கார் அறிவுடை யார். 463

தெளிவி லதனைத் தொடங்கார் இளிவென்னும்  
ஏதப்பாடு அஞ்சு பவர். 464

வகையறச் சூழா தெழுதல் பகைவரைப்  
பாத்திப் படுப்பதோ ராறு. 465

செய்தக்க அல்ல செயக்கெடும் செய்தக்க  
செய்யாமை யானுங் கெடும். 466

எண்ணித் துணிக கருமம் துணிந்தபின்  
எண்ணுவம் என்பது இழுக்கு. 467

ஆற்றின் வருந்தா வருத்தம் பலர்நின்று  
போற்றினும் பொத்துப் படும். 468

நன்றாற்ற லுள்ளுந் தவுறுண்டு அவரவர்  
பண்பறிந் தாற்றாக் கடை. 469

எள்ளாத எண்ணிச் செயல்வேண்டும் தம்மோடு  
கொள்ளாத கொள்ளாது உலகு. 470

[அடுத்த பக்கம்](thirukural_52)