---
categories: blog
title: அகநானூறு 
sub_title: 172 குறிஞ்சி
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_177
featured: /images/noolkal_96_6.png
order: 177
---


## 172 குறிஞ்சி

வாரணம் உரறும் நீர் திகழ் சிலம்பில்  
பிரசமொடு விரைஇய வயங்கு வெள் அருவி  
இன் இசை இமிழ் இயம் கடுப்ப, இம்மெனக்  
கல் முகை விடர்அகம் சிலம்ப, வீழும்  
காம்பு தலைமணந்த ஓங்கு மலைச் சாரல்; 5

இரும்பு வடித்தன்ன கருங் கைக் கானவன்  
விரி மலர் மராஅம் பொருந்தி, கோல் தெரிந்து,  
வரி நுதல் யானை அரு நிறத்து அழுத்தி,  
இகல் அடு முன்பின் வெண் கோடு கொண்டு, தன்  
புல் வேய் குரம்பை புலர ஊன்றி, 10

முன்றில் நீடிய முழவு உறழ் பலவில்,  
பிழி மகிழ் உவகையன், கிளையொடு கலி சிறந்து,  
சாந்த ஞெகிழியின் ஊன் புழுக்கு அயரும்  
குன்ற நாட! நீ அன்பிலை ஆகுதல்  
அறியேன் யான்; அஃது அறிந்தனென்ஆயின் 15

அணி இழை, உண்கண், ஆய் இதழ்க் குறுமகள்  
மணி ஏர் மாண் நலம் சிதைய,  
பொன் நேர் பசலை பாவின்றுமன்னே!

**தோழி தலைமகளை இடத்து உய்த்து வந்து,  
தலைமகனை வரைவு கடாயது. -மதுரைப் பாலாசிரியர் நப்பாலனார்**

[அடுத்த பக்கம்](agananooru_178)