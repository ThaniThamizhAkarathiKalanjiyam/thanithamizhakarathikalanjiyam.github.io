---
categories: blog
title: திருக்குறள்
sub_title: 63 இடுக்கணழியாமை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_67
featured: /images/noolkal_96_6.png
order: 67
---
## 63 இடுக்கணழியாமை

இடுக்கண் வருங்கால் நகுக அதனை  
அடுத்தூர்வது அஃதொப்ப தில். 621

வெள்ளத் தனைய இடும்பை அறிவுடையான்  
உள்ளத்தின் உள்ளக் கெடும். 622

இடும்பைக்கு இடும்பை படுப்பர் இடும்பைக்கு  
இடும்பை படாஅ தவர். 623

மடுத்தவா யெல்லாம் பகடன்னான் உற்ற  
இடுக்கண் இடர்ப்பாடு உடைத்து. 624

அடுக்கி வரினும் அழிவிலான் உற்ற  
இடுக்கண் இடுக்கட் படும். 625

அற்றேமென்று அல்லற் படுபவோ பெற்றேமென்று  
ஓம்புதல் தேற்றா தவர். 626

இலக்கம் உடம்பிடும்பைக் கென்று கலக்கத்தைக்  
கையாறாக் கொள்ளாதாம் மேல். 627

இன்பம் விழையான் இடும்பை இயல்பென்பான்  
துன்பம் உறுதல் இலன். 628

இன்பத்துள் இன்பம் விழையாதான் துன்பத்துள்  
துன்பம் உறுதல் இலன். 629

இன்னாமை இன்பம் எனக்கொளின் ஆகுந்தன்  
ஒன்னார் விழையுஞ் சிறப்பு. 630

அரசியல் முற்றிற்று

* * *

[அடுத்த பக்கம்](thirukural_68)