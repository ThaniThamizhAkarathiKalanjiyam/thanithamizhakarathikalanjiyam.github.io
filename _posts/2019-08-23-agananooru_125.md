---
categories: blog
title: அகநானூறு 
sub_title: 120 நெய்தல்
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_125
featured: /images/noolkal_96_6.png
order: 125
---


## 120 நெய்தல்

நெடு வேள் மார்பின் ஆரம் போல,  
செவ் வாய் வானம் தீண்டி, மீன் அருந்தும்  
பைங் காற் கொக்கினம் நிரை பறை உகப்ப,  
எல்லை பைப்பயக் கழிப்பி, குடவயின்  
கல் சேர்ந்தன்றே, பல் கதிர் ஞாயிறு 5

மதர் எழில் மழைக் கண் கலுழ, இவளே  
பெரு நாண் அணிந்த சிறு மென் சாயல்  
மாண் நலம் சிதைய ஏங்கி, ஆனாது,  
அழல் தொடங்கினளே பெரும! அதனால்  
கழிச் சுறா எறிந்த புண் தாள் அத்திரி 10

நெடு நீர் இருங் கழிப் பரி மெலிந்து, அசைஇ,  
வல் வில் இளையரொடு எல்லிச் செல்லாது,  
சேர்ந்தனை செலினே சிதைகுவது உண்டோ  
பெண்ணை ஓங்கிய வெண் மணற் படப்பை  
அன்றில் அகவும் ஆங்கண், 15

சிறு குரல் நெய்தல் எம் பெருங் கழி நாட்டே?

**தோழி, பகற்குறிக்கண் தலைமகனை இடத்து  
உய்த்து வந்து, தலைமகனை எதிர்ப்பட்டு நின்று சொல்லியது. - நக்கீரனார்**

[அடுத்த பக்கம்](agananooru_126)