---
categories: blog
title: நெஞ்சின் அலைகள் 1
sub_title: 086 இத்தாலியில் திடீரென நேர்ந்த பெரிய பூகம்பம்
keywords: More, Tamil, Books
description: நெஞ்சின் அலைகள் 1
author: Tamilan
layout: Ruby
tags:
- ஜெயபாரதன் சி
is_book: 1
permalink: jayabarathan_wordpress_com_1_89
featured: /images/noolkal_96_6.png
order: 89
---


## 086 இத்தாலியில் திடீரென நேர்ந்த பெரிய பூகம்பம்

![Earthquake Location 2016 August](https://jayabarathan.files.wordpress.com/2016/08/earthquake-location-2016-august.jpg?w=566&h=712)

![Image 2016 Aug](https://jayabarathan.files.wordpress.com/2016/08/image-2016-aug.jpg?w=584&h=480)

**சி. ஜெயபாரதன் B.E.(Hons) P.Eng (Nuclear), கனடா**

++++++++++++++++

**https://youtu.be/kcPM3-a_nSM**

**https://youtu.be/Hoy2aBqvD68**

**https://youtu.be/jhhv16T8ha8**

* * *

+++++++++++++++

![Cover Page Image](https://jayabarathan.files.wordpress.com/2016/08/cover-page-image.jpg?w=456&h=916)

பூமித் தாய் குலுக்கித்  
தோள சைத்தாள் ! இடிந்து  
தாமாக வீழ்ந்தன  
மாளிகைகள் !  
தரை மட்ட மாகின  
கட்டடங்கள் !  
சட்டென மக்கள்  
சடலமாய்ப் புதைந்தார் !  
கடற்தட்டு கால் உதைத்தால்  
படை யெடுக்கும் சுனாமி அலைகள் !  
அடித்தட்டு தொடை அசைந்தால்  
இடித்திடும் அதிர்வுகள் !  
நிலம்நடுங்கி  
நடனமிடும் புவித்தளம் !  
குடற் தட்டு கூத்தாடி  
உடல் நடுங்கும், உயிர் நசுங்கும் !  
நிலையாமை மெய்யாகும் !

++++++++++++++++

![Image 2016 Aug -1](https://jayabarathan.files.wordpress.com/2016/08/image-2016-aug-1.jpg?w=584&h=461)

![Image 2016 Aug -2](https://jayabarathan.files.wordpress.com/2016/08/image-2016-aug-2.jpg?w=584&h=355)

எங்கெங்கு வாழினும்  
இன்ன லப்பா !  
ஏழு பிறப்பிலும்  
தொல்லை யப்பா !  
மனிதப் பிறவிக்குப்  
பாதுகாப்பு நாடு  
ஏதுவும்  
இல்லை யப்பா !  
சூழ்வெளி மட்டும்  
மாசோ டில்லை யப்பா !  
ஆழ்ந்த பூமிக் குள்ளும்  
ஊழல் மண்டி  
ஊர்ந்து செல்லும்  
புற்று நோய்க ளப்பா !  
ஊழிக் கூத்தின்  
பிரளயக் கோரம் உலகெங்கும்  
அரங்கே றுதப்பா !

+++++++++

![Image 2016 Aug -3](https://jayabarathan.files.wordpress.com/2016/08/image-2016-aug-3.jpg?w=584&h=329)

![Image 2016 Aug -4](https://jayabarathan.files.wordpress.com/2016/08/image-2016-aug-4.jpg?w=584&h=435)

“பூமியின் நிலப்பரப்புப் பகுதிகள் அனைத்தும் பல பில்லியன் ஆண்டுகளுக்கு முன்பு ஒருங்கிணைந்த மாபெரும் ஒற்றைக் கண்டமாக இருந்தது ! பல மில்லியன் ஆண்டுகள் கழித்து, எப்படியோ அப்பெருங் கண்டம் பிளவுபட்டு வெவ்வேறு பகுதிகளாகப் பிரிந்து, தற்போதுள்ள இடங்களுக்கு அவை நிலப்பெயர்ச்சி ஆகியுள்ளன! பூகோளத்தின் அடித்தட்டுகள் [Crusts] பூமியின் உட்கருக் கனல் குழம்பில் [Liquid Core] மிதந்து மெதுவாக நிலப் பெயர்ச்சி அடைகின்றன! கண்டங்களின் நிலப் பெயர்ச்சிக்கும், அடித்தட்டுப் பிறழ்ச்சிக்கும் [Continental Drift & Plate Tectonics] பூர்வப்படிவப் பதிவுகள் [Fossil Records] சான்றுகள் காட்டி நிரூபணமும் அளிக்கின்றன”.

**டாக்டர் ஆல்ஃபிரெட் வெஜினர், ஜெர்மன் பூதளவாதி [Dr. Alfred Wegener (1880-1930)]**

![Image 2016 Aug -5](https://jayabarathan.files.wordpress.com/2016/08/image-2016-aug-5.jpg?w=584&h=400)

![Image 2016 Aug -6](https://jayabarathan.files.wordpress.com/2016/08/image-2016-aug-6.jpg?w=584&h=390)

உலுக்கிச் செல்லும் ஊழியின் கை  
உலுக்கி உலுக்கி மேற்செல்லும் !  
அழுதாலும், தொழுதாலும் அயராது அதன் கரம் !  
உலுக்கி உலுக்கி மீண்டும் உலுக்க வரும் !

**புதிய உமர் கையாம்**

![Image 2016 Aug -7](https://jayabarathan.files.wordpress.com/2016/08/image-2016-aug-7.jpg?w=584&h=388)

![Image 2016 Aug -8](https://jayabarathan.files.wordpress.com/2016/08/image-2016-aug-8.jpg?w=584&h=402)

**இத்தாலில் அடுத்தோர் பயங்கரப் பூகம்பம்**

2016 ஆகஸ்டு 24 ஆம் தேதி நள்ளிரவில் மக்கள் தூங்கிக் கொண்டுள்ள போது, திடீரெனப் பெரும் பூகம்பம் 6.2 ரிக்டர் மதிப்பளவில் உலுக்கியது. அதைத் தொடர்ந்து சுமார் 470 தொடர் அதிர்ச்சிகள் பின் தொடர்ந்தன ! அதில் ஒன்று 5.1 ரிக்டர் மதிப்பளவு. இன்றுவரை [ஆகஸ்டு 25] மாண்டவர் எண்ணிக்கை: 247, காயமுற்றோர் எண்ணிக்கை: 368. இத்தாலியின் பல வீடுகள் பழையவை. 1500 ஆண்டுகளில் செங்கல் சுண்ணாம்பில் கட்டப் பட்டவை. தரை மட்டமான பல வீடுகளின் சிதைவிலிருந்து, சிக்கிய மாந்தரைத் தேடி எடுப்பது, வைக்கோல் பொதியில் காணாமல் போன ஊசியைத் தேடுவதை ஒப்பதாகும். தீயணைப்புப் படையினர், உதவிப் பணியாளர் யந்திர சாதனங்களுடன் தோண்டி உயிருள்ளோரை எடுப்பதும், உயிரற்ற உடல்களை மீட்பதும் இமாலயச் சாதனைகளே ! பூகம்பம் நேர்ந்து சிதைவுகள் மிகுந்த இடம் ரோமா புரிக்கு வட கிழக்கில் 100 கி.மீ.[60 மைல்] உள்ள அமாடிரிஸ் [Amatrice] நகரம். கடந்த 1000 ஆண்டுகளாக சுமார் 70 பெரிய பூகம்பங்கள் இத்தாலி நாட்டில் எழுந்துள்ளன. ஐரோப்பிய நாடுகளில் இத்தாலி நாடே பேரளவு பூகம்ப விளைவு நாடாகக் கருதப் படுகிறது. உலக நாடுகளில் ஜப்பான் தீவுகளுக்கு அடுத்த பூகம்பச் சிதைவு நாடாக இத்தாலி அறியப் படுகிறது.

![Image 2016 Aug -9](https://jayabarathan.files.wordpress.com/2016/08/image-2016-aug-9.jpg?w=584&h=390)

2009 இல் அமாடிரிஸுக்கு அருகில் லகுயில்லாவில் [L'Aquila] நேர்ந்த நில நடுக்க விளைவுகளிலிருந்து, மக்கள் இன்னும் மீளாத போது, இப்போது அடுத்தோர் பயங்கர பூகம்பம் பேரழிவை உண்டாக்கி உள்ளது. பல்லாயிரம் பேர் இல்லம் இழந்து, புலம்பெயர்ந்து தற்காலிகக் கூடாரங்களில் தங்க நேரிட்டது. உடனே சுமார் 1200 நபருக்கு இடவசதி செய்ய நேரிட்டது. இவர்கள் ஒருசில மணி நேரங்களில் எல்லாம் இழந்தபோன எளியவர். இவருக்கு செஞ்சிலுவைப் பணியாளர், [Red Cross Helpers] அரசாங்க ஊழியர் உண்ண உணவு, குடிநீர், மருத்துவ வசதிகள் அளித்து வருகிறார்கள். இந்த மாதிரிப் பெரிய இயற்கைப் பேரிடர்களுக்கு, உலகில் எந்த நாடும் அபாயப் பாதுகாப்புச் சாதனச் சேமிப்புகளும், தேவையான நிதித் தொகையும் சேர்த்து வைத்திருப்பதில்லை. அண்டை நாடுகளும், உலகப் பெரும் வல்லரசுகளும் முன்வந்து உதவி செய்ய வேண்டும்.

++++++++++++++++++++++

**![fig-1c-earthquake-death-zones1](https://jayabarathan.files.wordpress.com/2009/04/fig-1c-earthquake-death-zones1.jpg?w=482&h=1027)**

**இத்தாலிய நாட்டின் மத்தியப் பகுதியில் மாபெரும் பூகம்பம்**

2009 ஏப்ரல் 6 ஆம் தேதி மத்திய இத்தாலியில் ரோமாபுரிக்கு 60 மைல் (100 கி.மீ) தூரத்தில் உள்ள லாகுயிலா (L’Aquila) என்னும் நகரில் (5.8 – 6.3) ரிக்டர் அளவுப் பூகம்ப அதிர்ச்சிகள் நள்ளிரவில் ஏற்பட்டுக் கட்டடங்கள் தகர்ந்து தூங்கிக் கொண்டிருத்த மக்கள் பலர் மீண்டும் எழ முடியாமல் மாண்டு போயினர் ! இல்லங்களை இழந்தோர் 28,000 (?) பேர் என்றும் 18,000 பேர் தற்காலியக் கூடாரங்களில் குடியுள்ளார் என்றும் சுமார் 10,000 பேர் கடற்புற விடுதிகளில் தங்கி இருக்கிறார் என்று அறியப்படுகிறது. இறந்தவர் எண்ணிக்கை 280 (ஏப்ரல் 9) என்றும், காண இயலாமல் இன்னும் தகர்ந்த கட்டடங் களுக்குள் புதைந்து போனர் எத்தனை பேர் என்றும் யூகிக்க முடியாத நிலையில் தர்ம சங்கடமாய் இருந்து வருகிறது ! மாண்டவரில் பெரும்பாலோர் 13 ஆம் நூற்றாண்டு மலைச்சிகர நகரமான லாகுயிலா பகுதியைச் (ஜனத்தொகை : 70,000) சேர்ந்தவர்கள்.

![fig-1-italian-earthquake-scenes](https://jayabarathan.files.wordpress.com/2009/04/fig-1-italian-earthquake-scenes.jpg?w=584)

இடிந்த இல்லங்களின் எண்ணிக்கை 3000 முதல் 10,000 வரை இருக்கலாம் ! காயமடைந்தோர் எண்ணிக்கைச் சுமார் 1500 என்று கணிக்கப் படுகிறது. முப்பது ஆண்டுகளுக்குப் பிறகு தாக்கிய இந்த பூகம்பத்தால் பல்வேறு இல்லங்கள், மாளிகைகள், சரித்திரப் புகழ் பெற்ற கிறித்துவ ஆலயங்கள் பல இடிந்து வீழ்ந்தன. இத்தாலியப் பிரதம மந்திரி சில்வியோ பெர்லுஸ்கோனி (Sivio Berlusconi) 2009 நிதிமுடக்கக் காலத்து நெருக்கடி யால் அபாயத் தேவைக்குப் பணக்கடன் தேடி அலைந்தார் ! இத்தாலியின் மற்ற இடங்களில் பணிபுரியும் மருத்துவ டாக்டர்களும் பணிப்பெண் நர்ஸ்களும் லாகுயிலா நகர்ப் பகுதிக்கு அழைக்கப் பட்டார் ! அதே சமயம் அவரது அரசாங்கம் பெயர்ச்சி அடைந்த மக்கள் நிவாரணப் பணிகளுக்கு 30 மில்லியன் ஈரோ உதவி நிதியை (40.6 மில்லியன் டாலர்) அளிக்கும் என்றும் அறிவித்தார். அத்தோடு பாதிக்கப்பட்ட பகுதிகளில் உதவிப் பணிகள் புரிய 1000 இராணுவப் படையினரை அனுப்ப ஏற்பாடு செய்தார்.

![fig-1b-the-faulty-tectonic-plates-under-italy](https://jayabarathan.files.wordpress.com/2009/04/fig-1b-the-faulty-tectonic-plates-under-italy.jpg?w=543&h=761)

_*இத்தாலியின் பூகம்பத்தால் ஏற்பட்ட பாதிப்புகள்  
*_   
1980 இல் இதற்கு முன் ஏற்பட்ட இத்தாலியின் 6.5 ரிக்டர் அளவு பூகம்பத்தில் 2735 பேர் கொல்லப் பட்டார் ! 2009 ஏப்ரலில் தாக்கிய பூகம்ப ஆட்டத்திலும் அதற்குப் பிறகு நேர்ந்த பின் அதிர்ச்சிகளில் (Aftershocks) இடிந்து போன கட்டடங்கள் அநேகம். காரணம் அவற்றில் பெரும்பான்மையான வீடுகளின் ஆயுட் காலம் நூறாண்டுகளைத் தாண்டியவை ! இத்தாலியின் மத்தியில் சுமார் 26 நகரங்கள் மற்றும் பக்கத்து ஊர்களில் உள்ள இல்லங்கள் பல இடிந்து வீழ்ந்தன ! லாகுயிலா நகரைச் சுற்றியிருந்த பல கிராமங்கள் தகர்ந்து ஏறக்குறைய தரை மட்டமாயின ! லாகுயிலா நகரில் மூன்றில் இரு பங்கு கட்டடங்கள் முறிந்து பிளந்தன ! அவற்றில் பொதுவாக மருத்துவ மனைகள், பல்கலைக் கழகத்தின் விடுதிகள், பெரிய ஹோட்டல் ஒன்றும் அடங்குகின்றன.

நிவாரண உதவிப் பணிகள் செய்ய சுமார் 7000 இத்தாலியர் உழைத்தாக அறியப்படுகிறது. பூகம்பத்தால் நேர்ந்த பொருட் சேதாரங்களின் மதிப்பீடு சுமார் 2 முதல் 3 பில்லியன் ஈரா (1.5-2.2 பில்லியன் டாலர்) என்று யூகிக்கப்படுகிறது. இத்தாலியின் உற்பத்தி விற்பனை நிதி சுமார் 1.5 டிரில்லியன் ஈரோ (1 டிரில்லியன் =1000 பில்லியன்). முதல் பேரிடிப் பூகம்பத்திற்குப் பிறகு ஏற்பட்ட பின்னதிர்ச்சிகளில் பிழைத்த கட்டடங்களும் அடுத்துப் பிளந்து போயின. அந்த அதிர்ச்சி ஆட்டங்கள் 60 மைலுக்கு அப்பாலிருந்த ரோமாபுரியிலும் எதிரொலித்தன ! அதில் தீவிர நில அதிர்ச்சி 5.6 ரிக்டர் அளவானது.

![fig-2-earthquake-force-in-tnt](https://jayabarathan.files.wordpress.com/2009/04/fig-2-earthquake-force-in-tnt.jpg?w=594&h=535)

**காப்பாற்றப்பட்டோர் விபரங்களில் சில விந்தையானவை !**

1\. முப்பது மணி நேரங்கள் அடைப்பட்டுப் பிழைத்துக் கொண்ட 98 வயதான ஒரு கிழவி லகுயிலாவில் காப்பாற்றப்பட்டு வெளியே கொண்டுவரப் பட்டார்.

2\. நான்கு மாணவர் தகர்ந்து போன பல்கலைக் கழக விடுதிகளில் ஒன்றில் அடைபட்டுக் கிடந்ததை தீயணைப்புப் படையினர் கண்டுபிடித்தார். ஆனால் அவர்கள் உயிருடன் மீட்கப் பட்டாரே அல்லது மாண்டு போனாரா என்பது தெரியவில்லை.

3\. 22 மணி நேரங்கள் இடிந்த கட்டடத்தில் முடங்கிப் போன 23 வயது மாணவன் ஒருவன் உயிருடன் மீட்கப் பட்டான் !

4\. லாகுயிலா மற்றும் அதைச் சுற்றியிருந்த பகுதிகளில் நீர் வசதி முழுவதும் நிறுத்த மடைந்தது !

![fig-1e-italian-zone-tectonic-plates-movements](https://jayabarathan.files.wordpress.com/2009/04/fig-1e-italian-zone-tectonic-plates-movements.jpg?w=584&h=819)

**இத்தாலியில் பூகம்பம் எழுப்பும் அடித்தட்டு நகர்ச்சிக் கோளாறுகள்**

**(Plate Tectonics Faults)**

அசுரப் பூகம்பம் ஒன்று வரப் போகிறது என்று அபாய முன்னறிவிப்பு செய்யும் சாதனம் ஒன்று இன்னும் 21 ஆம் நூற்றாண்டில் கண்டுபிடிக்கப்பட வில்லை ! எரிமலை வெடிப்பு ஏற்படுவதற்கு முன்பு எரிமலை வாயிலில் புகை மண்டலம் எழுகிறது ! சுனாமி ஊர்ந்து கடற்கரை நோக்கி வருவதற்குள் பூதள ஆட்டத்தையோ அல்லது அலைகள் பொங்கி எழுவதையோ உளவுக் கருவிகள் மூலம் ஒருவாறு உணர்ந்து முன்னெச்சரிக்கை இப்போது செய்ய முடிகிறது ! ஆனல் பூகம்பக் ஏற்படுவதற்குச் சற்று முன்னால் குடிமக்களுக்கு முன்னறிப்பு செய்யும் அபாய அறிவிப்புச் சாதனம் ஒன்று இன்னும் உருவாக்கப் படவில்லை என்பதை விஞ்ஞானிகள் தெரிந்து கொள்ள வேண்டும் !

![fig-1e-seismic-sensors](https://jayabarathan.files.wordpress.com/2009/04/fig-1e-seismic-sensors.jpg?w=602&h=483)

மாபெரும் அட்லாண்டிக் கடலின் விளிம்பில் அடித்தட்டுகள் ஒன்றின் கீழ் ஒன்று புகுந்து அழிக்கப் பட்டதால் (Subduction) மேற்கு மத்திய தரைக்கடல் அடித்தட்டு நகர்ச்சிக் கோளாறுகள் (Plate Tectonics Faults) மிகவும் சிக்கலாகப் போய் விட்டன ! ஆ·பிரிக்கா ஐரோப்பா ஆகிய இரண்டின் அடித்தட்டுகள் ஒருபோக்கில் ஒருங்கே நகர்வது அதற்கொரு காரணம் ! கடந்த 40 மில்லியன் ஆண்டுகளாக அப்பகுதியின் கடல் அடித்தட்டு யாவும் “பின் வளைவுப் பரவலில்” (Back-Arc Spreading) உண்டானவை ! காரணம் படத்தில் செந்நிறத்தில் காணப்படும் கோடு ஸிசிலி மூலமாகச் சென்று வட ஆ·பிரிக்காவில் முடிந்து மோதிக் கொள்ளும் அரங்கம் (Collision Zone) ஐரோப்பாவுக்கு அப்பால் தென்புறம் நோக்கிச் செல்கிறது ! ஆதலால் அந்த அடுத்தட்டுகள் அகண்ட அரங்குகளில் மோதுவதாகத் தோன்றினாலும் பொதுவாக அவை இத்தாலியின் உட்புற நிகழ்ச்சியாகவே பாதிக்கின்றன.

![fig-3-plate-tectonics-in-north-america](https://jayabarathan.files.wordpress.com/2009/04/fig-3-plate-tectonics-in-north-america.jpg?w=531&h=845)

இத்தாலியின் “அப்பெனைன் மலைத் தொடரை” ஆக்கிய அடித்தட்டு நகர்ச்சியே (The Crustal Plates that formed Italy’s Apennine Mountains) அம்மலைத் தொடரின் ஒரு பகுதியைச் சரித்ததாகவும் தெரிகிறது. மஞ்சள் நிற ஆ·ப்பிரிகன் அடித்தட்டும் செந்நிற அனடோலின் அடித்தட்டும் ஒன்றை ஒன்று நெருக்கி கிரே வண்ணத்தில் உள்ள யுரேசியா அடித்தட்டைக் காற்று வெளியில் தள்ளுகிறது. அதாவது மரப்பலகைத் தளம் ஒன்றில் ஒரு கார்ப்பெட்டைப் பக்கவாட்டிலிருந்து தள்ளுவது போன்றது. மேற்குப் பக்கத்தில் மலைகள், ஈர்ப்பியல் விசை கீழ் இழுத்து அடித்தட்டு நகர்ந்து நழுவிச் செல்கின்றன. பூகம்பத்தால் நேரும் இந்த மலைகளின் மோதல்கள் பூதள ஆட்டங்களை உண்டாக்கிப் பின்னதிர்ச்சிகள் தொடர்ந்து நேப்பிள்ஸ் வரையும் செல்கின்றன !

![fig-4-the-himalayan-fault-line](https://jayabarathan.files.wordpress.com/2009/04/fig-4-the-himalayan-fault-line.jpg?w=573&h=816)

**இமாலய மலைச் சரிவுகளை ஆட்டிய நில அதிர்ச்சிகள்**

விடுதலை அடைந்த பிறகு 2005 அக்டோபர் 8 ஆம் தேதி முதன்முதல் வரலாற்றில் மிகக் கோரமான ஓர் அசுரப் பூகம்பம் பாகிஸ்தான் வடகிழக்குப் பகுதியை 7.6 ரிக்டர் உச்ச அளவில் குறைந்தது 140 தடவைகள் குலுக்கி ஆட்டி பெரும் காங்கிரீட் கட்டிடங்களைக் கூட கீழே தள்ளிச் சிதைத்து விட்டது! பாகிஸ்தான் பற்றிக் கொண்ட காஷ்மீரில் மரணம் அடைந்தோர் எண்ணிக்கை 54,000 ஆக அக்டோபர் 16 இல் கணிக்கப் பட்டது, இப்போது 79,000 [அக்டோபர் 20, 2005] ஆக ஏறி யிருப்பதாக அறிவிக்கப் பட்டது. குளிர்காலம் விரட்டிக் கொண்டு வரும் இந்த தருணத்தில் குறைந்தது 2 மில்லியன் மக்களுக்குத் தங்க வீடுகள் இல்லாமல், தகர்ந்து போன தளங்களில் நின்று தவிக்கிறார்கள்! இந்தியக் காஷ்மீர்ப் பகுதியில் 2000 பேர் மரணம் அடைந்ததாகத் தெரிகிறது. 2005 செப்டம்பர் மாதம் அமெரிக்காவில் அடித்த சூறாவளி கேட்ரினாவின் ஆற்றலை விட 20 மடங்கு மிகையான பேராற்றல் கொண்டது, காஷ்மீர் பூகம்பம் என்று அமெரிக்காவின் நாளிதழ் வாஷிங்டன் போஸ்ட் கூறுகிறது! 2004 ஆண்டு இறுதியில் இந்தோனேசியா கடற்தட்டில் ஆட்டம் நேர்ந்து உலகப் பெரும் சுனாமிப் பேரலைகள் தாக்கித் தென்னாசியக் கடற்கரைப் பகுதிகளில் 230,000 பேர்கள் மாண்டு போயினர்! அரை மில்லியனுக்கு மேற்பட்டவர் தமது இல்லங்களை இழந்தனர். 1991 ஆம் ஆண்டு அடித்த சூறாவளிப் பேய்மழையில் பங்களா தேசப் பகுதிகளில் மட்டும் சுமார் 140,000 மக்கள் மடிந்தனர் என்று அறியப்படுகிறது.

![fig-5-the-indian-plate-monitoring-satellite](https://jayabarathan.files.wordpress.com/2009/04/fig-5-the-indian-plate-monitoring-satellite.jpg?w=579&h=1127)

**நிலையற்று நடுங்கும் இமய மலைத் தொடர்ச்சிகள்**

பூகோளத்தில் உள்ள நீர்ப் பரப்பில் அட்லாண்டிக் கடலின் அகற்சி நீளமாகி வருகிறது! பசிபிக் பெருகடலின் இடைவெளிச் சிறுகச் சிறுகச் சிறுத்துக் கொண்டு வருகிறது! நிலப் பகுதிகளை எடுத்துக் கொண்டால் ஈரோப்பில் ஆல்ப்ஸ் மலைத்தொடர் வளர்ச்சியாகி உயரம் இன்னும் அதிகமாகிக் கொண்டே போகிறது! பூதக் கண்டம் ஆ·ப்பிரிக்கா ஒட்டிக் கொண்டிருக்கும் செங்கடல் வடமுனையில் அறுந்து பிளக்கப் போகிறது! ஹவாயி தீவுகள் வடமேற்குத் திசையில் மெதுவாகப் பெயர்ந்து ஜப்பான் தீவுகளை நோக்கிச் செல்கின்றன! வட அமெரிக்காவும், ஐரோப்பாவும் எதிர்ப்புறம் நகர்ந்து விலகி இடைவெளியை அகற்சி யாக்கி வருகின்றன! அமெரிக்காவில் காலி·போர்னியா கடற்கரையில் உள்ள லாஸ் ஏஞ்சலஸ் நகரம் நகர்ந்து, வடபுறமாகச் சரிந்து கொண்டிருக்கிறது! இமாலயச் சிகரங்களை இந்தியாவின் கனத்த உபகண்டத் தட்டு வடபுறம் அழுத்தி, அழுத்தி அவற்றின் உயரத்தை மிகையாக்கிய வண்ணமா யிருக்கின்றன! தென்புறத்தில் உள்ள இந்தியக் கடற்தட்டும், வடக்கில் இருக்கும் யுரேசியத் தட்டுடன் முட்டி மோதிக் குதிரை ஏறி, நிலநடுக்கம் உண்டாவது அடிக்கடி நேர்ந்து வரும் இயற்கையின் அபாயத் திருவிளையாடல்கள்!

![fig-5-indo-eurasian-plate-movements](https://jayabarathan.files.wordpress.com/2009/04/fig-5-indo-eurasian-plate-movements.jpg?w=519&h=1030)

அந்த நகர்ச்சி நியதியில் இந்திய உபகண்டம் ஆண்டுக்கு 1.6 அங்குலம் [40 மில்லி மீடர்] வடபுறம் நோக்கித் தள்ளப்படுகிறது! இவ்விரு தட்டுகளும் முட்டி மோதும் போது, கீழிருக்கும் அடித்தட்டு [Crust] புடைத்து மேல் எழுகிறது! அப்போது மலை உச்சிகள் இன்னும் உயர மாகின்றன. இந்தியத் தட்டு வடக்குத் திசையில் நகரும் போது, அடித்தட்டு தணிந்து யுரேசியத் தட்டை மேலே உயர்த்திக் கீழே நுழைகிறது! இந்த நியதிதான் “தட்டுக் கீழ்நுழைவு” [Plate Subduction] என்று சொல்லப்படுகிறது. இரண்டு தட்டுகளுக்கு இடையே நிகழும் இந்த குவியழுத்த நகர்ச்சியால் [Compressive Motion] இடை நழுவல் [Slip] ஏற்பட்டுப் பூகம்பங்கள் உண்டாக்கும் புவித்தட்டு உந்துப் பழுதுகள் [Thrust Faults] அமைகின்றன. அவற்றில் நமக்கு நன்கு அறிமுகமான முப்பெரும் பழுதுகள்: 2004 இல் சுனாமி உண்டாக்கிய இந்தோனேசியா கடற்தட்டுப் பழுது, கலிஃபோர்னியாவின் ஆண்டிரியா பழுது, இமயமலைத் தொடரின் இமயப் பழுது ஆகியவை முக்கியமானவை.

![major-earthquakes-1](https://jayabarathan.files.wordpress.com/2009/04/major-earthquakes-1.jpg?w=554&h=1085)

**World 's Most Earthquake Disasters**

+++++++++++++++

தகவல்:

1\. Time Magazine Article, “Nightmare in the Mountains,” By: Tim McGrik (Oct 24, 2005)  
2\. The Kashmir Earthquake By Washington Post (Oct 12, 2005)  
3\. Himalayan Tectonic Setting Earthquake Program.  
4\. Earthquake History & Scismicity in the Northwest Region of Indian Sub-continent. [http://asc-india.org/scismic/pakistan.htm]  
5\. New York Times -As Pakistan Reels, Musharraf Pleads for International Aid By: Somini Sengupta  
(Oct 8, 2005)  
6\. Quake Homeless in Urgent Need of Tents By: Martin Regg Cohn, Asia Bureau (Oct 17, 2005)  
7\. (a) http://www.thinnai.com/?module=displaystory&story _id=40401222 &format=html(Earthquake in Gujarat)  
7 (b) http://www.thinnai.com/?module=displaystory&story_id=40401292&format=html(Earthquake in Mexico City)  
7 (d) http://www.thinnai.com/?module=displaystory&story _id=40401082 &format=html(Major Earthquake in Iran)  
7 (e) http://www.thinnai.com/?module=displaystory&story_id=40510211&format=html(Earthquake in Himalayan Zone) (October 21, 2005)  
8\. Techtonics in Italian Earthquake By Chris Rowan Geologist (April 6 2009)  
9\. Italian Earthquake Death Toll Rises to 260 & 28,000 Homeless By Reuters Alertnet (Apr 8, 2009)  
10\. BBC News Aftershock Hits Italy Quake Zone (April 7, 2009)  
11\. Rescue Workers Preparing for Surgical Operation on Buildings (April 7, 2009)  
12 News Desk – Italy Earthquake 2009 -Worst Quake Since 1980 (April 7 2009)  
13 Guardian UK : Italy Earthquake : Stricken L’Quila Suffers Again as Aftershocks Hit By John Hooper (April 7, 2009)

14\. http://www.660news.com/2016/08/24/death-toll-in-italian-earthquake-rises-to-120/ [August 24, 2016]

15\. http://www.bing.com/news/search?q=Earthquake+In+Italy&qpvt=Earthquake+in+Italy&FORM=EWRE

16\. http://www.scientificamerican.com/article/why-the-earthquake-in-italy-was-so-destructive/?print=true [August 24, 2016]

17\. http://www.cnn.com/2016/08/23/europe/italy-earthquake-live-blog/index.html [August 24, 2016]

18\. https://en.wikipedia.org/wiki/List _of_ earthquakes _in_ Italy [August 25, 2016]

* * *

S. Jayabarathan [jayabarathans@gmail.com] (April 25, 2016)

[அடுத்த பக்கம்](jayabarathan_wordpress_com_1_90)