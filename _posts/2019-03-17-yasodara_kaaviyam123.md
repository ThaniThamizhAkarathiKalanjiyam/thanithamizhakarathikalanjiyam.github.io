---  
categories: blog  
title: யசோதர காவியம்/முனிவரர் மீண்டும் கூறல்
keywords: More, Tamil, Books  
description: யசோதர காவியம்/முனிவரர் மீண்டும் கூறல்
author: Tamilan  
layout: Ruby  
tags:     


permalink: yasodara_kaaviyam123  
featured: /images/noolkal_96_6.png  
is_book: 1
---  


### யசோதர காவியம்/முனிவரர் மீண்டும் கூறல்

240| ஆருயிர் வருத்தங் கண்டா லருள்பெரி தொழுகிக கண்ணால்  
ஒருயிர் போல நெஞ்சத் துருகிநைந துய்ய நிற்றல்  
வாரியின் வதங்கட் கெல்லா மரசமா வதமி5 தற்கே  
சார்துணை யாகக் கொள்க தகவுமத் தயவு மென்றான்.

241| இறந்தா ளென்றுமுள்ளத் திரங்குத லின்றி வெய்தாய்க்  
கறந்துயி ருண்டு கன்றிக் கருவினை பெருகச் செய்தாய்  
பிறந்துநீ, பிறவி தோறும் பெருநவை யுறுவ தெல்லாஞ்  
சிறந்தநல் லறத்தி னன்றித் தீருமா றுளது முண்டோ.

242| நிலையிலா வுடம்பின் வாழ்க்கை நெடிதுட னிறுவ வென்றிக்  
கொலையினான் முயன்று வாழுங் கொற்றவ ரேனு முற்றச்  
சிலபக லன்றி நின்றார் சிலரிவ ணில்லை கண்டாய்  
அலைதரு பிறவி முந்நீ ரழுந்துவ ரனந்தங் காலம்.

243| இன்னுமீ தைய கேட்க இசோமதி தந்தை யாய  
மன்னவ னன்னை யோடு மாவினற் கோழி தன்னைக்  
கொன்னவில் வாளிற் கொன்ற கொடுமையிற் கடிய துன்  
பின்னவர் பிறவி தோறும் பெற்றன பேச லாமோ.

244| வீங்கிய வினைக டம்மால் வெருவரத் தக்க துன்பந்  
தாங்கினர் பிறந்தி றந்து தளர்ந்தனர் விலங்கிற் செல்வார்  
ஆங்கவர் தாங்கள் கண்டாய் அருவினை துரப்ப வந்தார்  
ஈங்குநின் அயலக் கூட்டி லிருந்த கோழிகளு மென்றான்.

245| உயிரவ ணில்லை யேனு முயிர்க்கொலை நினைப்பி னாலிம்  
மயரிகள் பிறவி தோறும் வருந்திய வருத்தங் கண்டால்  
உயிரினி லருளொன் றின்றி யுவந்தனர் கொன்று சென்றார்  
செயிர்தரு நரகி னல்லாற் செல்லிட மில்லை யென்றான்.

246| மற்றவ னினைய கூற மனநனி கலங்கி வாடிச்  
செற்றமுஞ் சினமு நீக்கித் திருவறத் தௌ¤வு காதல்  
பற்றினன் வதங்கள் முன்னம் பகர்ந்தன வனைத்துங் கொண்டு  
பெற்றன னடிக ணுமமாற் பெரும்பய னென்று போந்தான்.

247| கேட்டலு மடிகள் வாயிற் கெழுமிய மொழிக டம்மைக்  
கூட்டினு ளிருந்த மற்றக் கோழிகள் பிறப்பு ணர்ந்திட்  
டோட்டிய சினத்த வாகி யுறுவத முய்ந்து கொண்ட  
பாட்டருந் தன்மைக் தன்றே பான்மையின் பரிசு தானும்.

248| பிறவிக ளனைத்து நெஞ்சிற் பெயர்ந்தன நினைத்து முன்னர்  
மறவியின் மயங்கி மாற்றின் மறுகினம் மறுகு சென்றே  
அறவிய லடிக டம்மா லறவமிர் தாரப் பெற்றாம்  
பிறவியின் மறுகு வெந்நோய் பிழைத்தன மென்ற வன்றே.

249| அறிவரன் சரண மூழ்கி யறத்தெழு விருப்ப முள்ளாக்  
குறைவில வமுதங் கொண்டு குளிர்ந்தக மகிழ்ந்து கூவச்  
செறிபொழி லதனுட் சென்று செவியினு ளிசைப்ப மன்னன்  
முறுவல்கொண் முகத்து நல்லார்முகத்தொருசிலைவளைத்தான்.

250| சொல்லறி கணையை வாங்கித் தொடுத்தவன் விடுத்தலோடும¢  
நல்லிறைப் பறவை தம்மை நடுக்கிய தடுத்து வீழச்  
சில்லறி வினக ளேனுந் திருவறப் பெருமை யாலே¢  
வல்லிதின் மறைந்து போகி மானுடம் பாய வன்றே.

251| விரைசெறி பொழிலி னுள்ளால வேனிலின் விளைந்த வெல்  
அரைசனு மமர்ந்து போகி யகநகர்க் கோயி லெய்தி (லாம்  
முரைசொலி கழுமப் புக்கு மொய்ம்மலர்க் குழலி னாரோ  
டுரைசெய லரிய வண்ண முவகையின் மூழ்கி னானே.

252| இன்னண மரசச் செல்வத் திசோமதி செல்லு நாளுள்  
பொன்னிய லணிகொள் புட்பா வலியெனும் பொங்கு கொங்  
இன்னிய லிரட்டையாகு மிளையரை யீன்று சின்னாள்  
பின்னுமோர் சிறுவன் றன்னைப் பெற்றனள் பேதை தானே.

253| அன்னவர் தம்முள் முன்னோ னபயமுன் னுருசி தங்கை  
அன்னமென் னடையி னாளு மபயமுன் மதியென் பாளாம்  
பின்னவர் வளரு நாளுட் பிறந்தவ னிறங்கொள் பைந்தார்  
இன்னிளங் குமரனாம மிசோதர னென்ப தாகும்.

254| பரிமிசைப் படைப யின்றும் பார்மிசைத் தேர்க டாயும்  
வரிசையிற்கரிமேற்கொண்டும் வாட்டொழில்பயின்று மன்னர்க்  
குரியவத் தொழில்க ளோடு கலைகளின் செலவை யோர்ந்தும்  
அரசிளங் குமரன் செல்நா ளடுத்தது கூற லுற்றேன்.

255| நூற்படு வலைப்பொறி முதற்கருவி நூற்றோ  
டேற்றிடை யெயிற்றுஞம லிக்குல மிரைப்ப  
நாற்படை நடுக்கடல் நடுச்செய் நமனேபோல்  
வேற்படை பிடித்தரசன் வேட்டையின் விரைந்தான்.

256| இதத்தினை யுயிர்க்கினி தளித்திடு¢ மியற்கைச்  
சுதத்தமுனி தொத்திரு வினைத்துக ளுடைக்கும்  
பதத்தயன் மதக்களி றெனப்படிம நிற்பக்  
கதத்துட னிழித்தடு கடத்திடை மடுத்தான்

257| கூற்றமென வடவிபுடை தடவியுயிர் கோறற்  
கேற்றபடி பெற்றதில னிற்றைவினை முற்றும்  
பாற்றியவ னின்னுயிர் பறிப்பனென வந்தான்  
மாற்றரிய சீற்றமொடு மாதவனின் மேலே.

258| கொந்தெரி யுமிழ்ந்தெதிர் குரைத்ததிர்வ கோணாய்  
ஐந்தினொடு பொருததொகை யையம்பதி னிரட்டி  
செந்தசைகள் சென்றுகவர் கென்றுடன் விடுத்தான்  
நந்தியருண் மழைபொழியும் நாதனவன் மேலே.

259| அறப்பெருமை செய்தரு டவப்பெருமை தன்னால்  
உறப்புணர்த லஞ்சியொரு விற்கணவை நிற்பக்  
கறுப்புடை மனத்தெழு கதத்தரச னையோ  
மறப்படை விடக்கருதி வாளுருவு கின்றான்.

[<< யசோதர காவியம்/முனிவர் தளவரன்ஐயத்தைப் போக்குதல்.](yasodara_kaaviyam122)  
  
[>> யசோதர காவியம்/இதுமுதல் நான்கு கவிகளின் வணிகள் முனிவன் சிறப்புரைத்தல்](yasodara_kaaviyam124)


