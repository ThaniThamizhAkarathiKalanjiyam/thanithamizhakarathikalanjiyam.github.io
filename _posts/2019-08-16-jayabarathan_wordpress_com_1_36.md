---
categories: blog
title: நெஞ்சின் அலைகள் 1
sub_title: 033 பறப்பியல் பொறித்துவப் புரட்சி ! வானில் பறக்கும் தரைக் கார் "வாகனா" !
keywords: More, Tamil, Books
description: நெஞ்சின் அலைகள் 1
author: Tamilan
layout: Ruby
tags:
- ஜெயபாரதன் சி
is_book: 1
permalink: jayabarathan_wordpress_com_1_36
featured: /images/noolkal_96_6.png
order: 36
---


## 033 பறப்பியல் பொறித்துவப் புரட்சி ! வானில் பறக்கும் தரைக் கார் "வாகனா" !

![Image result for Flying Car Personal](https://i2.wp.com/img.youtube.com/vi/WUgsyYotLkQ/0.jpg)

**சி. ஜெயபாரதன் B.E.(Hons) P.Eng (Nuclear) கனடா**

![Mary \(Missy\) Cummings, professor in the Department of Aeronautics and Astronautics and the Engineering Systems Division, holds a quad-rotor.](https://i1.wp.com/news.mit.edu/sites/mit.edu.newsoffice/files/styles/news_article_image_top_slideshow/public/images/2010/20100402144947-1_0.jpg)

**துணைப் பேராசிரியர் மேரி கம்மிங்ஸ்**

**http://news.mit.edu/2010/profile-cummings-0405**

**http://mems.duke.edu/faculty/mary-cummings**

**http://www.bbc.com/future/story/20131031-a-flying-car-for-everyone**

**https://en.wikipedia.org/wiki/Missy_Cummings**

++++++++++++++++++++

**பறப்பியல் பொறித்துறைப் புரட்சி !**  
**செங்குத்தாய் உயரும் கார் !**  
**சீராக ஏறி இறங்கும் தரைக் கார் !**  
**முன்னோடி வாகனம் உருவாகி விட்டது !**  
**வாணிபத் தயாரிப்பு வாகனமாய்**  
**வாசலில் நிற்கப் போகிறது !**  
**புதிய வானூர்தி**  
**பரிதி சக்தியால் பறக்கும் !**  
**எரி வாயு வின்றிப் பறக்கும் !**  
**பகலிலும் இரவிலும் பறக்கும் !**  
**பசுமைப் புரட்சியில் உதித்தது !**  
**பாதுகாப்பாய் இயங்குவது !**  
**நாற்பது குதிரைச் சக்தி ஆற்றலில்**  
**நான்கு காற்றாடி உந்துது !**  
**பனிரெண் டாயிரம் சூரியச் செல்கள்**  
**பரிதிச் சக்தி அளிக்கும் !**  
**ஒற்றை விமானி ஓட்டுவது !**  
**ஒருநாள் பறந்த ஊர்தி**  
**இருபது நாட்கள் தொடர்ந்து பறந்து**  
**அட்லாண்டிக் கடலைக் கடந்து,**  
**அகில உலகினைச் சுற்றி இறங்கியது !**  
**நூறாண்டுக்கு முன் பறந்த**  
**ரைட் சகோதரர் முதல் ஊர்தி போல்**  
**வரலாற்று முதன்மை பெற்றது !**

**+++++++++++++++++++++++** \+

![Image result for Flying Car Personal](https://c1cleantechnicacom-wpengine.netdna-ssl.com/files/2017/03/SkyCar-200-570x417.jpg)

**MOLLER M100 SKYCAR [VERTICAL TAKE-OFF & LANDING]**

**பறவையை நோக்கினான், பறக்கும் வாகனம் ஆக்கினான்**.

பாதி ஓடும் கார், பாதி பறக்கும் கார் கற்பனை அற்புதம் கடினமான, இடையூறு மிக்கப் பொறிநுணுக்கம் அல்ல ! சாதிக்கக் கூடிய வாகனமே. பறக்கும் கார் எதிர்கால மனிதத் தேவை என்று மேரி மிஸ்ஸி கம்மிங்ஸ் [Mary Missy Cummings, Duke University] உறுதியாகக் கூறுகிறார். பறக்கும் கார் என்பது பறக்கும் தட்டும், சுய இயக்கி காரும் [Drone + Robotic car] சேர்ந்தது. எதிர்காலப் போக்குவரத்து பிணைப்புச் சிக்கல் [Transportation Network] இனிமேல் தரையிலும், வானிலும் சுய இயக்கக் கணினிக் கண்காணிப்பு மூலம் நிகழப் போவதால், புதிய பறக்கும் கார் மிகப் பாதுகாப்பாக இயங்கும். இதில் எந்த பொறி நுணுக்க இடையூறும் இருக்கா தென்று உறுதியாகக் கூறுகிறார், படைப்பாளி மிஸ்ஸி கம்மிங்ஸ். உலகில் மனிதருக்கு நேரும் உண்மையான அதிர்ச்சி, அந்தப் படைப்பால் மனத்துவ, கலாச்சார நடைமுறை வழிகளில் இருக்கும் என்றும் கூறுகிறார்.

![](https://jayabarathan.files.wordpress.com/2017/07/flying-cars-3.jpg?w=584&h=443)

**20 ஆம் நூற்றாண்டில் செய்த முதல் வானேறிக் கார்கள்**

  1. 1940 இல் ஹென்றி ஃபோர்டு கூறியது : என்னுரையைக் குறிப்பிடுவீர். பாதி விமானமும், பாதிக்காரும் சேர்ந்த வாகனம் வரப் போகிறது. நீங்கள் சிரிக்கலாம்; ஆயினும் வரப் போகிறது பாருங்கள். 
  2. 1956 -1958 இடைப்பட்ட ஆண்டுகளில் அமெரிக்க ஃபோர்டு கம்பேனி முற்போக்குப் படைப்பில் ஒரு வானக்கார் மாடல் [Volante Tri -Athodyne] 3/8 சிற்றளவு வடிவம், அமைக்கப் பட்டது. அது தனி மோட்டார் கொண்ட மூன்று குழல் காற்றாடி. மாடல் [Three Ducted Fans with their Own Motor]. அவை காரைத் தரையிலும் ஓட்டும். டிரோன் போல் [Drone] செங்குத்தாய் உந்தி வானிலும் பறக்க வைக்கும். ஆனால் ஃபோர்டு மாடல்பின்னர் விருத்தியாக வில்லை. 

![](https://jayabarathan.files.wordpress.com/2017/07/flying-cars-1.jpg?w=584&h=328)

  1. 1956 இல் அமெரிக்கப் படைத்துறை போக்குவரத்து ஆணையகம் "பறக்கும் ஜீப்கார்" [Flying Jeeps] [Ducted Fan Based Aircrafts] தயாரிக்க ஆரம்பித்தது. சிறிய வடிவான பறக்கும் ஜீப்கார் இயக்கம், பூதக் கனமான ஹெலிக்காப்டரை விட எளிதானது. தனியார் தொழிற்துறைகள் முன்வந்தன. ஆனால் யுத்த தளத்தில் பறக்கும் ஜீப்கார் பயனற்றவை என்று முயற்சிகள் பின்னர் கைவிடப் பட்டன. 
  2. 1980 ஆண்டில் போயிங் எஞ்சினியர் ஃபிரெட் பார்க்கர் [Fred Barker] ஒரு தரைவான் ஊர்தியைத் [Sky Commuter VTOL Aircraft] [ இருவர் ஓட்டும் 14 அடி நீள குழல்-காற்றாடி மாடல்] ஒன்றைத் தயாரித்தார். 

![](https://jayabarathan.files.wordpress.com/2017/07/flying-cars-6.jpg?w=584&h=359)

  1. 1942 ஆண்டில் ரஷ்யப் படைத்துறையும் முயற்சி செய்தது. 
  2. 2006 ஆம் ஆண்டில் அர்பன் ஏரோனாட்டிக்ஸ் [American Urban Aeronautics X -Hawk] ஒரு செங்குத்து எழுச்சி டர்போ ஜெட் காரை [VTOL Turbojet] அமைத்தது. ஆனால் பறப்பியல் சோதனை நடத்த வில்லை. 
  3. 2013 மே 7 ஆம் தேதி டெர்ரஃபூஜியா ஒரு வித வானக் கார் மாடலை அறிவித்தது [Terrafugia announced its Model TF -X, a Plug-in Hybrid Tilt Rotor Vehicle]. அதுவே முதல் சுய இயக்கு பறக்கும் கார் என்று வெளியிடப்படுகிறது. ஒரு மூச்சில் 500 மைல் [800 கி.மீ.] கடக்க வல்லது. மின்கலன்கள் மீளூட்டத் தகுதி உடையவை. TF -X மாடல் விருத்தியாகி வர 8 முதல் 12 ஆண்டுகள் ஆகலாம். அதாவது அவை 2021 - 2025 ஆண்டு களில் ஆகாயத்தில் பறக்கலாம் என்று எதிர்பார்க்கப் படுகிறது. 

![](https://jayabarathan.files.wordpress.com/2017/07/flying-cars-4.jpg?w=584&h=452)

![](https://i1.wp.com/aviatorflight.com/wp-content/uploads/2014/08/future-car-2-copy.jpg)

**பிரான்ஸ் விருத்தி செய்த வான் வாகனம் [French SkyRider Xplorair PX200]**

பிரான்ஸின் முழு வடிவ முன்னோடி வான் வாகனம் 2017 பாரிஸ் விமானக் காட்சி நிகழ்ச்சியில் காட்டப் பட்டது. பறக்கும் தட்டு [Drone Flying] கோட்பாட்டில் நேர் செங்குத்தாய் உயரப் பறப்பது. வான் வாகனம் செங்குத்து எழுச்சி, வானேற்றம், தரை மீட்சித் தகுதி [Vertical Take-of and Landing (VTOL)] பெற்றது. படைப்பு, விருத்தி செய்ய நிதிச் செலவு : 10 மில்லியன் டாலர். அனுதின நடப்பு / வாடிக்கை வர்த்தகப் பயணம் பாதுகாப்பானது.

![](https://jayabarathan.files.wordpress.com/2017/07/moller-m400-skycar-1.jpg?w=584&h=884)

![](https://jayabarathan.files.wordpress.com/2017/07/moller-m400-skycar-2.jpg?w=612&h=989)

**MOLLER M400 SKYCAR 180 HP [VERTICAL TAKE-OFF & LANDING]**

அமெரிக்கத் தொழிற்துறை மோலர் 40 ஆண்டுகளாய் டாலர் 100 மில்லியன் செலவழித்து விருத்தி செய்த, முன்னோடிக் கார் ஊர்தி, M400 வானக்கார் 2010 இல் பயிற்சிக்குத் தயாரானது. ஆனால் 2016 வரை வெற்றிகரமான பறப்பு நிகழவில்லை.

முன்னோடி வானக்கார் [Prototype Flying Car] இரண்டு அல்லது நால்வர் பயணம் செய்யும் தகுதி உடையது. அதன் நீளம் 21.5 அடி. இறக்கை நீட்சி : 8 அடி. உயரம் : 7.5 அடி வெற்று எடை : 2400 பவுண்டு. 8 மோட்டார் சுழற்சி எஞ்சின் : 530 cc. ஆற்றல் : 180 HP. உச்ச வேகம் : 330 mph. ஓட்டும் வேகம் : 300 mph. தூர நீட்சி : 800 மைல், கால நீட்சி : 6 மணி நேரம். வான் உயரம் 36,000 அடி. ஏறும் வேகம் : 4800 ft/min.

2017 ஆண்டு முன்னோடிப் பறக்கும் கார் M400 விலை மதிப்பீடு : சுமார் 3 மில்லியன் டாலர். உலகில் அமெரிக்கா, ரஷ்யா, பிரான்ஸ், சைனா பொறியியல் நிபுணர் போட்டி போட்டு பல்வேறு புதிய வான் வாகனங்கள் வாணிபச் சந்தைக்கு வந்தால் விலை குறையும்.

![](https://jayabarathan.files.wordpress.com/2017/07/flying-cars-7.jpg?w=584&h=387)

![](https://jayabarathan.files.wordpress.com/2017/07/flying-cars-2.jpg?w=567&h=475)

![](https://jayabarathan.files.wordpress.com/2017/07/8fbac-nmat3191-f2.jpg?w=584&h=394)

++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++++

# **சூரிய சக்தியில் மின்சேமிப்பியோடு இயங்கி ஒரு நாளில் உலகம் சுற்றிய முதல் வானூர்தி**

![](https://ci6.googleusercontent.com/proxy/-krpDVbVznqbx1NmJNyynNXf7OD_4fuaKFvMbsyOj5Glpenw1Ew-PVr2-yHO2wW3ssYM5jvvfkGwTgzYAp76hmCjUKg_OcZqNm5hspsuAE0Nqb8o_WIVf_R1fGj8nFB4AvGSmj0gVNrpyuNjcDROJ62j=s0-d-e1-ft#https://jayabarathan.files.wordpress.com/2010/07/the-arrival-of-green-power-planes.jpg?w=584)

**(ஜூலை 8, 2010)**

![](https://ci5.googleusercontent.com/proxy/CIKn83OffDj6Dodbp0dvVyU-ByLMaOzvY26VUkhAC0p70wNpZSEmnbiJ9AWntF2qehp9YSdGBRcnAzlzgOiyP7jK-OzNAoAoL94mxObnoltmAY1D9RpagZEADtEeIuFE6v0aFpY=s0-d-e1-ft#https://jayabarathan.files.wordpress.com/2010/07/first-manned-flight1.jpg?w=584)

“மனிதன் இயக்கிய சூரிய சக்தி விமானம் இரவு முழுவதும் பறந்தது இதுவே முதல் முறை. அந்த நிமித்தமே எங்கள் குறிக்கோள் வெற்றி அடைந்ததை நிரூபித்தது. காலைப் பொழுது புலர்ந்ததும் எதிர்பார்த்தை மீறி, மின்கலன்களில் இன்னும் 3 மணிநேர மின்னாற்றல் சேமிப்பு மிஞ்சி இருந்தது. ஊர்தி தரையில் வந்திறங்கிய போதே உதய சூரியனிலிருந்து புதிய ஆற்றலைச் சேமிக்க ஆரம்பித்து விட்டது. அடுத்தோர் இராப் பகல் பயணத்தைத் தொடரும் எங்கள் ஆர்வம் நின்று விடவில்லை. ‘தொடர்ப் பயண நினைப்பிலிருந்தும்’ எங்களை எதுவும் தடுக்க வில்லை.”

**பெர்டிராண்டு பிக்கார்டு (Aviator, Solar Impulse Design Lab)**

“நான் இன்னும் காற்றில் மிதப்பது போல்தான் உணர்கிறேன். பூரிப்படைகிறேன் ! (சூரிய ஊர்திப் பறப்பு) ஓர் முக்கியப் படிக்கட்டு ! இப்போது நாங்கள் அதற்கு மேலும் போகலாம். நீண்ட காலப் பயணங்களிலும் முற்படலாம்.”

**சுவிஸ் விமானி ஆன்ரே போர்ச்பெர்க் (Swiss Pilot Andre Borschberg)**

“எதிர்பார்த்ததை விடப் பயணத்தில் வெற்றி கிடைத்தது. நல்ல காலநிலை அமைந்திருப்பதற்கு எங்களுக்கு அதிர்ஷ்டம் தேவைப்பட்டது. தகுந்த காலநிலை விமானிக்கு அமைந்தது.”

**கிளாடி நிக்கலியர் (Flight Director & Former Space Shuttle Astronaut)**

_*![](https://ci6.googleusercontent.com/proxy/Frpz6g-Nlr4T9wHeFpfWCiP8YbqMCNJPWhuvAJR92OWhj9VMShy5zIU7xr_zrDkKELhiJTm1RdfAFHBR1obyFAYnjZ2_LVP5CcISm5IC9zwb3R89jvd9Cbmy6uWdWfvXC7O_71ermysg7wB14UsUdtPhm4jO=s0-d-e1-ft#https://jayabarathan.files.wordpress.com/2010/07/fig-1-first-solar-powered-man-flight.jpg?w=584)  
*_

**வரலாற்று முதன்மை பெற்ற மனிதன் இயக்கும் சூரிய ஊர்தி**

2010 ஜூலை 8 ஆம் தேதி முதன்முதல் சுவிஸ் விமானி ஆன்ரே போர்ச்பெர்க் சூரிய சக்தி இயக்கி நான்கு எஞ்சின்கள் உந்தும் வானவூர்தியை 26 மணிநேரங்கள் பகல் இரவாய் ஓட்டிப் பாதுகாப்பாய் ‘பேயெர்ன்’ விமான தளத்தில் (Payerne Airport, Swiss) இறக்கினார். 1903 இல் அமெரிக்காவில் முதன்முதல் ரைட் சகோதரர் தாம் தயாரித்த ஆகாய ஊர்தியில் பறந்தது போல் இதுவும் மனிதன் இயக்கிய முதல் சூரிய ஊர்தியாக வரலாற்றுப் பெருமை பெறுவது. எரிசக்தி எதுவும் இல்லாமல் இயற்கையான சூரிய சக்தியைப் பயன்படுத்தி மனிதன் ஓட்டிய முதல் வானவூர்தி. பேயெர்ன் விமானம் தளம் சுவிஸ் நாட்டின் தலைநகரம் பெர்னிலிருந்து (Bern) 50 கி.மீ. (30 மைல்) தூரத்தில் உள்ளது. ஊர்தியின் இறக்கைகள் மீது அமைத்திருந்த 12,000 பரிதிச் செல்கள் சூரிய சக்தியைச் சுழலும் நான்கு காற்றாடிகளுக்கு அளித்தன. ஊர்திக்கு உந்து சக்தி கொடுத்து வானத்தில் ஏற்றி இறக்கியவை அந்த நான்கு காற்றாடி மோட்டார்கள். ஒவ்வொன்றும் 10 குதிரைச் சக்தி (10 HP – 6 Kw Each) ஆற்றல் கொண்டது. சூரிய ஒளி மாலை வேளையில் மங்கியதும் சூரிய மின்கலன்கள் (Solar Cell Batteries) சேமித்திருந்த மின்னாற்றலை வான ஊர்தி பயன்படுத்திக் கொண்டது. வானில் ஊர்தி பறக்கும் போது அதன் உச்ச உயரம் 8700 மீடர் (28,500 அடி). வெகு நீளமான இறக்கைகளின் அகலம் : (63 மீடர்) 207 அடி.

![](https://ci6.googleusercontent.com/proxy/mWFFM9UINvURwzMOxTG6_CWaLTOwMj3uK7KLxUc55yfrA_V_7ZxQeykkpfKWr95FRFTRV6cJhlSaQDDT9hkzo2cYbqdxKQ20O8RKlCsKFGYYnK9zbSuel0ji2AqJRiVvO6UdamBefBNDI5_XaxQwLE_ku2jRFDJF7A=s0-d-e1-ft#https://jayabarathan.files.wordpress.com/2010/07/fig-1f-first-manned-solar-powered-flight.jpg?w=584)சோதனைப் பயிற்சி முடிந்து விமானம் தளத்தில் இறங்கி அதிர்வோடு நிற்கப் போகும் போது, விமானம் பக்கவாட்டில் சாய்ந்து இறக்கைகள் முறியாமல் தாங்கிக் கொள்ள இருபுறமும் உதவி ஆட்கள் ஓடி வந்தனர்.

இதற்கு முன்பு நாசா மற்றும் பிரிட்டன், சைனா போன்ற சில நாடுகள் சூரிய சக்தியில் ஓடும் மனிதரில்லா ஊர்திகளை ஏவிப் பயிற்சி சோதனைகள் புரிந்துள்ளன.. இதுவே சூரிய சக்தியில் மனிதன் இயக்கிய வானவூர்தியின் நீண்ட காலப் பயணம், உச்ச உயரப் பதிவுகளாகும். நான்கு காற்றாடி மின்சார மோட்டர்களை சுவிஸ் நாட்டின் முன்னாள் ஜெட்விமானப் படையைச் சேர்ந்த ஆன்ரே போர்ச்பெர்க் (Former Fighter Jet Pilot, Andre Borschberg) இயக்கிச் செலுத்திய வானவூர்தி இது. மேலும் ‘பரிதி உந்துசக்தி படைப்பு நிறுவகம்’ (Solar Impulse Deisgn Group) இடைவிட்டுப் பயணம் செய்த பல்வேறு பயிற்சி சோதனைகளைத்தான் இதுவரை நடத்தி வந்துள்ளது !

![](https://ci4.googleusercontent.com/proxy/M5Qib9-RG_jB8L7hU4d8TcUpUCNij-etMOZD-cXYTHUBkLdlHS0_lmqgwhpxb854pgtcHbpQsIFJk3fa2qdwA5zugAWxKmivDIE6HKfmRjMFBvblpj5dEeqEvLXpzUmpuswsfmMGoFhidTxFZfqAlHO0oyn3U-pzS9ReoA=s0-d-e1-ft#https://jayabarathan.files.wordpress.com/2010/07/fig-1b-fact-file-of-the-solar-powered-plane.jpg?w=584)

சூரிய உந்துசக்தி நிறுவகத்தை உருவாக்கி வான ஊர்திகளை டிசைன் செய்து சோதனை செய்து வருபவர் இருவர் : விமானி ஆன்ரே போர்ச்பெர்க் & அவரது விமானக் கூட்டாளி பெர்டிராண்டு பிக்கார்டு (Andre Borschberg & Fellow Aviator Bertrand Piccard). “மனிதன் இயக்கிய சூரிய சக்தி விமானம் இரவு முழுவதும் பறந்தது இதுவே முதல் முறை. அந்த நிமித்தமே எங்கள் குறிக்கோள் வெற்றி அடைந்ததை நிரூபித்தது. காலைப் பொழுது புலர்ந்ததும் எதிர்பார்த்தை மீறி, மின்கலன்களில் இன்னும் 3 மணிநேர மின்னாற்றல் சேமிப்பு மிஞ்சி இருந்தது. ஊர்தி தரையில் வந்திறங்கிய போதே உதய சூரியனிலிருந்து புதிய ஆற்றலைச் சேமிக்க ஆரம்பித்து விட்டது. அடுத்தோர் இராப் பகல் பயணத்தைத் தொடரும் எங்கள் ஆர்வம் நின்று விடவில்லை. ‘தொடர்ப் பயண நினைப்பிலிருந்தும்’ எங்களை எதுவும் தடுக்க வில்லை.” என்று பெர்டிராண்டு பிக்கார்டு (Aviator, Solar Impulse Design Lab) செய்தி நிருபருக்குக் கூறினார் ! அடுத்த குறிக்கோள் 2013 ஆண்டுக்குள் ஆற்றல் மிக்க ஒரு பரிதி சக்தி வானவூர்தியைப் படைத்து உலகத்தை ஒருமுறை சுற்றி வரப் போவதாகக் கூறினார்.

![](https://ci6.googleusercontent.com/proxy/dxqpdSP_K4tkw7ojICd4dDVxU5j3iwKvpW8f-_jGBgFXMDmInCloY22RcebU1hVAuLspC-XB6X7C2jQX3M5KBtwgug5YfVuKdqlJJplC1ID9y2vAc72GTjWWBcWvohDfYQP8L5plq1Y-_b8aEyx4kbAjp7xgtM8w=s0-d-e1-ft#https://jayabarathan.files.wordpress.com/2010/07/fig-1e-nasa-unmanned-solar-poer-flights.jpg?w=584)

**சூரிய உந்துசக்தி நிறுவகம் தயாரித்த வானவூர்தியின் சாதனைகள்**

சூரிய உந்துசக்தி நிறுவகத்தின் அதிபர் ஆன்ரே போர்ச்பெர்க் (57 வயது) தானே விமானியாக இயக்கி 26 மணிநேரம் தொடர்ந்து ஓட்டிய வானவூர்தி அது ! திட்ட அதிகாரி பெர்டிராண்டு பிக்கார்டு 1999 இல் வாயு பலூன் ஊர்தியில் வெற்றிகரமாய் உலகம் சுற்றி வந்தவர். பிக்கார்டின் தந்தையார், பட்டனார் விமானப் பறப்பில் புதிய வரலாற்றைப் படைத்தவர். அந்த முன்னோடி மனித வானவூர்தியின் பெயர் : HB-SIA. பயணம் ஆரம்பித்த விமானத்தளம் : சுவிஸ் நாட்டின் தலைநகர் பெர்னிலிருந்து (Bern) 50 கி.மீ (30 மைல்) தூரத்தில் உள்ளது பயேர்ன் விமானத்தளம் (Payerne Airport). புறப்பட்ட தேதி : 2010 ஜூலை 7 காலை மணி : 06:51. கீழிறங்கிய தேதி : 2010 ஜூலை 8 காலை மணி : 09:00. ஏறிய உச்ச உயரம் : 8700 மீடர் (28540 அடி). பயணக் காலம் : 26 மணி 9 நிமிடம். பயேர்ன் விமானத் தளத்திலிருந்து மேலேறுவதற்கு முன்பு வானவூர்தி 14 மணிநேரம் சூரிய ஒளியில் மின்னாற்றலை முதலில் சேமித்தது. இது நான்கு காற்றாடி மோட்டர்களை இயக்கவும் இரவில் விமானம் பயணம் செய்யவும் தேவைப் பட்டது. 63 மீடர் (207 அடி) நீளமுள்ள விமானத்தின் இறக்கைகள் (Similar to A340 Airbus Wings Length) 12,000 சூரிய செல்களைத் தாங்கி இருந்தன. ஒவ்வொன்றும் 10 HP ஆற்றலுள்ள நான்கு மோட்டார்கள் காற்றாடிகளைச் சுற்றி ஊர்திக்கு உந்துசக்தி அளித்தன.

![](https://ci3.googleusercontent.com/proxy/ikZsiptbTK-i4URaR_gzde9cEPlXJCe2M82UGqXHKoPRjO-y5Bp8V_TTVC3EdQFF8OEt_EL46NOGzT0ynZDAmT6rUvq-bw471URoEBx0i5xoPXD1ji57zvu1n8_jccBme1-ag2jwaYDW=s0-d-e1-ft#https://jayabarathan.files.wordpress.com/2010/07/fig-1a-happy-swiss-pilot.jpg?w=584)

இரவு விமானத்தைக் கவ்விய போது உச்ச மட்டக் காற்றடிப்பு ஊர்தியை ஆட வைத்து சேமிக்கப்பட்ட மின்னாற்றலை வீணாக்கி விடும் என்றோர் அச்சம் குடிகொண்டது ! ஆனால் அதிட்ட வசமாக அப்படி ஒன்றும் நிகழவில்லை. சூரிய உந்துசக்தி நிறுவகத்தாரை முழு மூச்சாக ஊக்கிவித்த குறிக்கோள் : 1. பசுமைச் சக்தி மாசற்ற தூய சக்தி. 2. விலைமிக்க ஆயில் எரிசக்தியை விலக்குவது, சேமிப்பது. 3. பரிதியின் இயற்கைச் சக்தியை விமானத் துறை போக்குவரத்துக்குப் பயன்படுத்த முடியும் என்பதை நிரூபித்துக் காட்டுவது ! 2013–2014 ஆண்டுக்குள் அடுத்த சவால் சாதனையான அட்லாண்டிக் கடல் கடப்புப் பயணம், உலகச் சுற்றுப் பயணம் ஆகியவற்றில் முற்படுவர் என்று அறியப் படுகிறது. இந்த சூரிய ஊர்தித் திட்டத்துக்கு நிதி ஒதுக்கு (75 மில்லியன் ஈரோ) 95 மில்லியன் டாலராகும் ! ஊர்தியின் எடை ஒரு ஸ்கூட்டர் அல்லது சிறு காரின் எடை அளவில் (1600 கி.கிராம்) அமைக்கப் பட்டது.

![](https://ci5.googleusercontent.com/proxy/sLy9LRH8Pl2gZXAPceRmuq2H3QIBbkZYjqTL0vSomtCo4vhyOwojemvG-M-KRwVV0R5NxE1kVPtC_m7MuY64osFFcxlKBz2bvpQCBK8Gt4A3bkr9af8GqB63Iu9jdOBTk7Ms5GSiVxoKn5jkcfZc=s0-d-e1-ft#https://jayabarathan.files.wordpress.com/2010/07/fig-5-zephyr-solar-plane-by-uk.jpg?w=584)

2007 இல் சுவிஸ் சூரிய உந்துசக்தி நிறுவகப் பொறிநுணுக்கரால் டிசைன் செய்யப்பட்டு பல்வேறு மின்னியல், பொறியியல், விண்வெளி விமானத்துறை நிபுணரால் உருவானது. 12,000 மெலிந்த சூரிய செல்கள் 200 சதுர மீடர் பரப்பளவைக் கொண்டவை. அவை அனுப்பிய மின்னாற்றலைச் சேமித்த மின்கலன்கள் 400 கி.கிராம் எடையுள்ள லிதியம் – பாலிமர் (Lithium Polymer Batteries) இரசாயனம் கொண்டவை. ஒவ்வொரு மின்சார மோட்டாரில் (Electric Motor) 10 குதிரைச் சக்தி (6 Kw) ஆற்றல் உண்டானது. நான்கு மோட்டாரில் சுற்றும் காற்றாடியின் நீளம் : 3.5 மீடர் (12 அடி). அவை மெதுவாகச் சுற்றின. ஊர்தியின் நீளம் 72 அடி. இறக்கையின் அகலம் 208 அடி. உயரம் 21 அடி. இறக்கையின் பரப்பு 2200 சதுர அடி. மொத்த எடை 1.6 டன். தரையிலிருந்து ஏறும் வேகம் 22 mph. பறக்கும் வேகம் 43 mph. உச்ச வேகம் 75 mph. பயண உயரம் 27900 அடி (எவரெஸ்ட் உயரம்). உச்ச உயரம் 39000 அடி.

![](https://ci4.googleusercontent.com/proxy/GY8eM2QBJ8OhO-B4qrVmOVnzqHA01MoJ92tVrzS96CHdArV12LEvRnS0e-L6rf7LErCO9yIntE0wDh-grboFwmDZl7H8qcJOcqk3EzoQA5RsbaUzjcCN_EH7DJzeQmMEhRFPTPcmIfN9vSlH1XYDRc4XDYiVbqnkAfQ=s0-d-e1-ft#https://jayabarathan.files.wordpress.com/2010/07/fig-1c-test-flight-of-solar-powered-plane.jpg?w=584)

சுவிஸ் விமானத் தளத்திலிருந்து விமானக் கட்டுப்பாடு அரங்கத்திலிருந்து இராப் பகலாக விமானிக்கு உதவி செய்து வந்தனர். அவரது பணி ஊர்தி நேராக, மட்டமாகச் சீராக மணிக்கு 100 கி.மீ. (மணிக்கு 60 மைல்) வேகத்தை மிஞ்சாமல் பறக்கக் கண்காணித்து வருவது. உறக்கமின்றி ஓட்டும் விமானியை விழிப்புடனும், கவனிப்புடனும் இருக்கக் கட்டுப்பாட்டு அரங்கிலிருந்து பேசிக் கொண்டிருப்பது. ஊர்தி பறக்கும் போது 8000 மீடர் (27000 அடி) உயரத்தில் -28 டிகிரி செல்சியஸ் உஷ்ணத்தில் சென்றாலும் பரிதிச் செல்கள் பாதிக்கப் பட வில்லை.

**சூரிய சக்தி வானவூர்தின் முற்கால /எதிர்காலப் பயிற்சிச் சோதனைகள் :**

1\. 2007 மே 22 : பெர்டிராண்டு பிக்கார்டு நான்கு ஆண்டுகள் திட்டமிட்டு “சூரிய உந்துசக்தி” நிறுவகத்தைத் துவங்கி வைக்கிறார். அந்தத் திட்டப்படி சூரிய ஊர்தி உலகத்தை ஒருமுறை சுற்றி வருவதற்கு முன்பு அட்லாண்டிக் கடல் அகற்சியை ஒரே பயணத்தில் கடப்பது.

![](https://ci3.googleusercontent.com/proxy/AnNFo5izvD9mWaHZigDfzEezM_FtZAk06NePN3hu9aTkoLfrdWTPfT3HBLfRpOmGKi0kPARmOoQWsN_G-8QyWXGiegG4lDtqN9uWbb5CC0-Kn4GW-Xs_osRCq4vxjUYs_bgOQHTdjvvSMriKBxNqa6vR=s0-d-e1-ft#https://jayabarathan.files.wordpress.com/2010/07/fig-2-solar-powered-planes.jpg?w=529&h=1115)

2\. 2009 ஜூன் 26 : சுவிஸ் வட புறத்தே உள்ள டூபென்டார் **ஃ** பு (Duebendorf) இராணுவ விமானத் தளத்தில் சூரிய சக்தி முன்னோடி ஊர்தி (Prototype Plane) கொண்டாட்ட விழா.

3\. 2010 ஏப்ரல் 7 : சூரிய உந்துசக்தி நிறுவகம் 1.5 மணி நேரப் பயணச் சோதனை செய்தல்.

4\. 2010 ஜூலை 7 : சூரிய ஊர்தி பயேர்ன் விமானத்தளத்தில் காலைப் பொழுதில் விமானி ஆன்ரே போர்ச்பெர்க் இயக்கி மேலேறி எங்கும் நிற்காது 26 மணிநேர ஒற்றை இராப் பகல் பயணத்தை ஆரம்பித்து வைத்தது.

5\. 2010 ஜூலை 8 : சூரிய ஊர்தி 26 மணி நேரப் பயணத்தை முடித்துப் பாதுகாப்பாக பயேர்ன் விமானத் தளத்தில் வந்திறங்குகிறது. ஏறிய உச்ச உயரம் : கடல் மட்டத்துக்கு மேல் 8564 மீடர் (28540 அடி).

![](https://ci4.googleusercontent.com/proxy/tnvNMcKlUXmTx_5kKmCFj3XiNo0T7m7egmJyluqXNqKP6-sHEnXLEIqvwL11PGJlkMWpgldhx_1DohU5cQvoGHfCWjP5lFypsNrJOs_1l-5dDT7iYyE3RX6cfwJ5ySi4vLdeGnrxbbI22YbVSy6T1qtacpBN_Ss=s0-d-e1-ft#https://jayabarathan.files.wordpress.com/2010/07/fig-5-various-views-of-flights1.jpg?w=530&h=2128)

6\. 2011 ஆண்டில் : இதே மாடல் சூரிய ஊர்தி (HB-SIB) நீண்ட தூர, நீண்ட காலப் பயிற்சியில் பல இராப் பகலாய் ஈடுபடுவது.

7\. 2012 ஆண்டு வரை : ஊர்தி மாடல் HB-SIB விடப் பெரிய பரிதி ஊர்தியைப் படைத்து  
விமானிக்கு நகரத் தேவையான இடமளித்து நீண்ட காலப் பயணத்துக்குப் புதுமை நுணுக்கங்களைப் புகுத்தி பளு குறைந்த, மெல்லிய சூரிய செல்களால் இயங்கும் திறன் மிக்க பறக்கும் சாதனமாய் அமைப்பது.

8\. 2013 -2014 : விருத்தியான பெரிய மாடலில் (Large & Improved HB-SIB) அட்லாண்டிக் கடலைக் கடப்பது, உலகத்தைச் சுற்றி வருவது.

![](https://ci5.googleusercontent.com/proxy/Xw4QBK5FvNdwTb7KmTktamJBxzQVV3saWxfd39AnEULb0lg2ETAuAggdGpVpeQcU6n2yjYMC_fQ5u3oZj6xwsBSJupaZxQZzd_ussiugXVsQ7pLJp0OcoSHpin2qhlJ7QAFVrDB8TnBZ0heSYEup=s0-d-e1-ft#https://jayabarathan.files.wordpress.com/2010/07/seeker-ii-chinese-solar-planes.jpg?w=584)

+++++++++++++++++++++++  
_*  
*_

**தகவல்:**

Picture Credits : Swiss Solar Impulse Design & Other Web Sites

1\. BBC News : Solar-powered Plane Lands Safely After 26 Hour Flight (July 8, 2010)

2\. Swiss Solar Plane Makes History with Round-the-clock (Manned) Flight (July 8, 2010)

3\. Aerospace – Solar Impulse Plane Packed with Technology (July 8, 2010)

4\. BBC News – Science & Environment – Zephyr Solar Plane Set for Record Endurance Flight By: Jonathan Amos (July 14, 2010)

5\. Wikipedia – Electric Aircraft – electric aircraft is an aircraft that runs on electric motors rather than internal combustion engines with electricity coming from fuel cells, solar cells, ultracapacitors, power beaming and/or batteries.

6\. http://www.bbc.com/news/world-australia-40527784 [July 7, 2017]

7\. http://www.onenewspage.com/video/20170707/8359018/Tesla-to-Build-World-Biggest-Battery-in.htm

8\. http://solarpv.tv/index.php/2016/08/10/solarstorage-in-india-seci-publishes-tender-for-100-mw-grid-connected-solar-pv-projects-along-with-large-scale-battery-energy-storage-system-at-kadapa-solar-park-andhra-pradesh/ [August 10, 2016]

9\. http://www.cnbc.com/2017/07/07/tesla-largest-battery-system-in-the-world-elon-musk-says.html [July 7, 2017]

10\. http://www.cbsnews.com/news/flying-cars-ready-to-take-off-15-04-2005/

11\. http://www.bbc.com/future/story/20131031-a-flying-car-for-everyone [October 31, 2013]

12\. https://youtu.be/_dNPjqLyxSI

13\. http://www.spacedaily.com/reports/Flying _cars_ and _no_ more _pilots_ in _flight_ revolution _Airbus_ 999.html [July 13, 2017]

14\. https://en.wikipedia.org/wiki/Missy_Cummings [March 20, 2017]

15\. https://en.wikipedia.org/wiki/Moller _M400_ Skycar [June 4, 2017]

16\. https://en.wikipedia.org/wiki/Flying _car_ (aircraft) [July 19, 2017]

* * *

S. Jayabarathan (jayabarathans@gmail.com) [July 22, 2017] [R-3]

[அடுத்த பக்கம்](jayabarathan_wordpress_com_1_37)