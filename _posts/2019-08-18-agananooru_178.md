---
categories: blog
title: அகநானூறு
sub_title: 173 பாலை
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_178
featured: /images/noolkal_96_6.png
order: 178
nool_publiser: இசையினி குழுமம்
---


## 173 பாலை

'அறம் தலைப்பிரியாது ஒழுகலும், சிறந்த  
கேளிர் கேடு பல ஊன்றலும், நாளும்  
வருந்தா உள்ளமொடு இருந்தோர்க்கு இல்' எனச்  
செய்வினை புரிந்த நெஞ்சினர், 'நறு நுதல்  
மை ஈர் ஓதி! அரும் படர் உழத்தல் 5

சில் நாள் தாங்கல்வேண்டும்' என்று, நின்  
நல் மாண் எல் வளை திருத்தினர்ஆயின்,  
வருவர் வாழி, தோழி! பல புரி  
வார் கயிற்று ஒழுகை நோன் சுவற் கொளீஇ,  
பகடு துறை ஏற்றத்து உமண் விளி வெரீஇ, 10

உழைமான் அம் பிணை இனன் இரிந்து ஓட,  
காடு கவின் அழிய உரைஇ, கோடை  
நின்று தின விளிந்த, அம் பணை, நெடு வேய்க்  
கண் விடத் தெறிக்கும் மண்ணா முத்தம்  
கழங்கு உறழ் தோன்றல, பழங் குழித் தாஅம் 15

இன் களி நறவின் இயல் தேர் நன்னன்  
விண் பொரு நெடு வரைக் கவாஅன்  
பொன் படு மருங்கின் மலை இறந்தோரே.

**தலைமகன் பிரிவின்கண் வேறுபட்ட தலைமகளைத்  
தோழி வற்புறுத்தியது. -முள்ளியூர்ப் பூதியார்**

[அடுத்த பக்கம்](agananooru_179)