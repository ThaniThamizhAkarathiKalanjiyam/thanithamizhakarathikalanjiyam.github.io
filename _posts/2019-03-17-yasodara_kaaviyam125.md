---  
categories: blog  
title: யசோதர காவியம்/இதுமுதல் ஆறு கவிகளால், வணிகன் அரசனுக்கு முனிவர்பெருமையைத் தௌ¤விக்கின்றான்
keywords: More, Tamil, Books  
description: யசோதர காவியம்/இதுமுதல் ஆறு கவிகளால், வணிகன் அரசனுக்கு முனிவர்பெருமையைத் தௌ¤விக்கின்றான்
author: Tamilan  
layout: Ruby  
tags:     


permalink: yasodara_kaaviyam125  
featured: /images/noolkal_96_6.png  
is_book: 1
---  


### யசோதர காவியம்/இதுமுதல் ஆறு கவிகளால், வணிகன் அரசனுக்கு முனிவர்பெருமையைத் தௌ¤விக்கின்றான்

268| மேகமென மின்னினொடு வில்லுமென வல்லே  
போகமொடு பொருளிளமை பொன்றுநனி யென்றே  
ஆகதுற வருள்பெருகு மறனொடத னியலே  
போகமிகு பொன்னுலகு புகுவனென நினைவான்.

269| நாடுநக ரங்களும் நலங்கொள்மட வாரும்  
ஆடுகொடி யானையதிர் தேர்புரவி காலாள்  
சூடுமுடி மாலைகுழை தோள்வளையொ டாரம்  
ஆடைமுத லாயினவொ டகல்கவென விட்டான்.

270| வானவரும் மண்ணின்மிசை யரசர்களும் மலைமேல்  
தானவரும் வந்துதொழு தவவுருவு கொண்டான்  
ஊனமன மின்றியுயிர் கட்குறுதி யுள்ளிக்  
கானமலை நாடுகள்க லந்துதிரி கின்றான்.

271| யானுமல தெனதுமல திதமுமல தென்று  
மானமுடை மாதவனின் மேனிமகி ழானாய்  
ஏனைவினை மாசுதன துருவினிறு வாதே  
ஞானவொளி நகைசெய்குணம் நாளுமணி கின்றான்.

272| ஈடின்முனி யோகினது பெருமையினி லிறைவ  
காடுபடு கொலையினொடு கடியவினை நின்னைக்  
கூடுவதா ழிந்ததுகொ லின்றுகொலை வேலோய்  
நாடுவதென் ஞமலியிவை நணுகலகள் காணாய்.

273| என்றவ னுளங்கொள வியம்பின னியம்பச்  
சென்றுதிரு வடிமலர்கள் சென்னிமிசை யணியா  
இன்றெனது பிழைதணிய வென்றலை யரிந்து  
நின்றமுனி சரணிலிட லென்றுநினை கின்றான்.

274| இன்னதுநி னைந்ததிவ னென்றுகை யெடுத்தே  
மன்னநின் மனத்தது விடுத்திடு மனத்தில்  
தன்னுயிரின் மன்னுயிர் வளர்க்கைதக் வானால்  
நின்னுயிரை நீகளையி னின்னருள தென்னாம்.

275| முன்னமுரை செய்தபொருள் முடிந்திலது முடியப்  
பின்னுமிகை பிறவுமுரை பேசுதிற நினைவுந்  
துன்னுயிரின் முன்னிது துணிந்தபிழை தூரப்  
பின்னைநினை கின்றவிது பிழைபெரிது மென்றான்.

276| மன்னவன் மனத்ததை விரித்தருள் வளர்க்குஞ்  
சொன்னவில் சுதத்தமுனி தொன்மல ரடிக்கட்  
சென்னிமுடி துன்னுமலர் சென்றுற வணங்கிப்  
பன்னியரு ளிறைவவெமர் பவமுழுது மென்றான்.

277| ஆங்குமுனி யவதியி னறிந்தபொரு ளதனை  
வாங்கியவ னுணரும்வகை வைத்தருள் செய்கின்றான்  
ஈங்குமு னியற்றிய தவத்தினி லசோகன்  
ஓங்குபுக ழமருலக மொன்றினு ளுவந்தான்.

[<< யசோதர காவியம்/இதுமுதல் நான்கு கவிகளின் வணிகள் முனிவன் சிறப்புரைத்தல்](yasodara_kaaviyam124)  
  
[>> யசோதர காவியம்/சுருங்கக் கூறிய அசோகன் வரலாற்றை விளங்க உரைத்தல்](yasodara_kaaviyam126)


