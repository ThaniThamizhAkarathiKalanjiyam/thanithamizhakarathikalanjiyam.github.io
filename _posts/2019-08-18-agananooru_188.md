---
categories: blog
title: அகநானூறு
sub_title: 183 பாலை
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_188
featured: /images/noolkal_96_6.png
order: 188
nool_publiser: இசையினி குழுமம்
---


## 183 பாலை

'குவளை உண்கண் கலுழவும், திருந்திழைத்  
திதலை அல்குல் அவ் வரி வாடவும்,  
அத்தம் ஆர் அழுவம் நத் துறந்து அருளார்  
சென்று சேண் இடையர் ஆயினும், நன்றும்  
நீடலர்' என்றி தோழி! பாடு ஆன்று 5

பனித் துறைப் பெருங் கடல் இறந்து, நீர் பருகி,  
குவவுத் திரை அருந்து கொள்ளைய குடக்கு ஏர்பு,  
வயவுப் பிடி இனத்தின் வயின்வயின் தோன்றி,  
இருங் கிளைக் கொண்மூ ஒருங்குடன் துவன்றி,  
காலை வந்தன்றால் காரே மாலைக் 10

குளிர் கொள் பிடவின் கூர் முகை அலரி  
வண்டு வாய் திறக்கும் தண்டா நாற்றம்  
கூதிர் அற்சிரத்து ஊதை தூற்ற,  
பனி அலைக் கலங்கிய நெஞ்சமொடு  
வருந்துவம் அல்லமோ, பிரிந்திசினோர் திறத்தே? 15

**தலைமகன் குறித்த பருவ வரவு கண்டு,  
தலைமகள் தோழிக்குச் சொல்லியது. -கருவூர்க் கலிங்கத்தார்**

[அடுத்த பக்கம்](agananooru_189)