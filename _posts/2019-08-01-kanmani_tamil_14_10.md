---
categories: blog
title: பாரதிதாசன்  படைப்புகளில் நிலவும் புரட்சியும்  
sub_title: தொழிலாளரும் புரட்சியும்
keywords: More, Tamil, Books
description: பாரதிதாசன்  படைப்புகளில் நிலவும் புரட்சியும்  
author: Tamilan
layout: Ruby
tags:
- கண்மணிகணேசன்
is_book: 1
permalink: kanmani_tamil_14_10
featured: /images/noolkal_96_6.png
order: 10
---


## தொழிலாளரும் புரட்சியும்

புரட்சிக்கவியில் உதாரன் நிலவைப் பார்த்துப் பாடுகிறான். தொழிலாளர் துன்பத்திலிருந்து விடுதலை பெறும் இன்பமும், நிலவைக் காணும் இன்பமும் ஒத்த தன்மை உடையன என்கிறான்.

> "நித்திய தரித்திரராய் உழைத் துழைத்துத்  
>  தினைத்துனையும் பயனின்றிப் பசித்த மக்கள்  
>  சிறிது கூழ் தேடுங்கால் பானை யாரக்  
>  கனத்திருந்த வெண்சோறு காணும் இன்பம்  
>  கவின்நிலவே உனைக்காணும் இன்பம் தானோ"

(பாரதிதாசன் கவிதைகள்- ப.- 23)

இக்கவிதைப் பகுதி தொழிலாளர் வறுமைநிலை மாறி வாழ்க்கை வசதி பெறும் இன்பநாள் பற்றிக் குறிப்பிடுகிறது. இத்தகைய இன்பநாளுக்குத் தொழிற்சங்கங்கள் வழிவகுக்கும் என்ற கொள்கை உடையவர் பாரதிதாசன். சங்கங்கள் என்ற தலைப்பில் எழுதிய கவிதையடிகள் இதோ:

> "பொங்கும் நிலா- ஒளி  
>  பொங்கும் நிலா எனப்  
>  பூரிக்கும் நெஞ்சில் புதுப்புதுக் கோரிக்கை"

(மேற்.- ப.- 242)

தொழிலாளர் தம் கோரிக்கைகள் எழும் அவரது நெஞ்சமே நிலவு என்கிறார். இவ்வுவமையில் தொழிலாளரின் புரட்சி மனமே நிலவு என்ற படிமமாக அமைகிறது.

[அடுத்த பக்கம்](kanmani_tamil_14_11)