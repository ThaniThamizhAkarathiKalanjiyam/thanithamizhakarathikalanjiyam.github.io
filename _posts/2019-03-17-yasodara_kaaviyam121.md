---  
categories: blog  
title: யசோதர காவியம்/நான்காஞ் சருக்கம்
keywords: More, Tamil, Books  
description: யசோதர காவியம்/நான்காஞ் சருக்கம்
author: Tamilan  
layout: Ruby  
tags:     


permalink: yasodara_kaaviyam121  
featured: /images/noolkal_96_6.png  
is_book: 1
---  


### யசோதர காவியம்/நான்காஞ் சருக்கம்

220| செந்தளிர் புதைந்த சோலைத் திருமணி வண்டுந் தேனுங்  
கொந்துகள் குடைந்து கூவுங் குயிலொடு குழுமி யார்ப்பச  
செந்துண ரளைந்து தென்றற் றிசைதிசை சென்று வீச  
வந்துள மகிழ்ந்த தெங்கும் வளர்மதுப் பருவ மாதோ.

221| இணர்ததை பொழிலி னுள்ளா லிசோமதி யென்னுமன்னன்  
வணர்ததை குழலி புட்பா வலியெனுந் துணைவி யோடு  
வணர்ததை வல்லி புல்லி வளரிளம் பிண்டி வண்டா£¢  
இணர்ததை தவிசி னேறி யினிதினி னமர்ந்தி ருந்தான்.

222| பாடக மிலங்கு செங்கேழ்ச் சீறடிப் பாவை பைம்பொற்  
சூடக மணிமென் றோளிற் றொழுதனர் துளங்கத் தோன்றி  
நாடக மகளி ராடு நாடக நயந்து நல்லார்  
பாடலி னமிர்த வூறல் பருகினன் மகிழ்ந்தி ருந்தான்.

223| வளையவர் சூழ லுள்ளான் மனமகிழ்ந் திருப்ப மன்னன்  
தளையவிழ் தொடையன் மார்பன் சண்டமுற் கருமன்போகி  
வளமலர் வனத்துள் தீய மனிதரோ டனைய சாதி  
களைபவன் கடவுட் கண்ணிற் கண்டுகை தொழுது நின்றான்

224| அருவினை முனைகொ லாற்ற லகம்பன னென்னு நாமத்  
தொருமுனி தனிய னாகி யொருசிறை யிருந்த முன்னர்த்  
தருமுதல் யோகு கொண்டு தன்னள விறந்த பின்னர்  
மருவிய நினைப்பு மாற்றி வந்தது கண்டி ருந்தான்.

225| வடிலநுனைப் பகழி யானு மலரடி வணங்கி வாழ்த்தி  
அடிகணீ ரடங்கி மெய்யி ருள்புரி மனத்தி ராகி  
நெடிதுட னிருந்து நெஞ்சி னினைவதோர் நினைவு தன்னான்  
முடிபொருடானு மென்கொல் மொழிந்தருள் செய்கவென்றான்.

226| ஆரருள் புரிந்த நெஞ்சி னம்முனி யவனை நோக்கிச்  
சீரருள் பெருகும் பான்மைத் திறத்தனே போலுமென்றே  
பேரறி வாகித் தம்மிற் பிறழ்விலா வுயிரை யன்றே  
கூரறி வுடைய நீரார் குறிப்பது மனத்தி னாலே.

227| அனந்தமா மறிவு காட்சி யருவலி போக மாதி  
நினைந்தவெண் குணங்க ளோடு நிருமல நித்த மாகிச்  
சினஞ்செறு வாதி யின்றித் திரிவித வுலகத் துச்சி  
அனந்தகா லத்து நிற்ற லப்பொருட்டன்மை யென்றான்.

228| கருமனு மிறைவ கேளாய் களவுசெய் தோர்க டம்மை  
இருபிள வாகச் செய்வ னெம்மர சருளி னாலே  
ஒருவழி யாலுஞ் சீவ னுண்டெனக் கண்ட தில்லை  
பெரியதோர் சோரன் றன்னைப் பின்னமாய்ச் சேதித் திட்டும்.

229| மற்றொரு கள்வன் றன்னை வதைசெய்யு முன்னும் பின்னும்  
இற்றென நிறைசெய் திட்டு மிறைவனே பேதங் காணேன்  
உற்றதோர் குழியின் மூடி யொருவனைச் சிலநாள் வைத்தும்  
மற்றவ னுயிர்போ யிட்ட வழியொன்றுங் கண்டி லேனே.

[<< யசோதர காவியம்/எருமையும் ஆடும் (6) கோழிகளாய்ப் பிறத்தல்](yasodara_kaaviyam120)  
  
[>> யசோதர காவியம்/முனிவர் தளவரன்ஐயத்தைப் போக்குதல்.](yasodara_kaaviyam122)


