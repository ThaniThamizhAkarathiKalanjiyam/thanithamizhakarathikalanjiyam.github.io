---
categories: blog
title: திருக்குறள்
sub_title: 77 படைமாட்சி
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_81
featured: /images/noolkal_96_6.png
order: 81
---
## 77 படைமாட்சி

உறுப்பமைந்து ஊறஞ்சா வெல்படை வேந்தன்  
வெறுக்கையுள் எல்லாம் தலை. 761

உலைவிடத்து ஊறஞ்சா வன்கண் தொலைவிடத்துத்  
தொல்படைக் கல்லால் அரிது. 762

ஒலித்தக்கால் என்னாம் உவரி எலிப்பகை  
நாகம் உயிர்ப்பக் கெடும். 763

அழிவின்றி அறைபோகா தாகி வழிவந்த  
வன்க ணதுவே படை. 764

கூற்றுடன்று மேல்வரினும் கூடி எதிர்நிற்கும்  
ஆற்ற லதுவே படை. 765

மறமானம் மாண்ட வழிச்செலவு தேற்றம்  
எனநான்கே ஏமம் படைக்கு. 766

தார்தாங்கிச் செல்வது தானை தலைவந்த  
போர்தாங்கும் தன்மை அறிந்து. 767

அடல்தகையும் ஆற்றலும் இல்லெனினும் தானை  
படைத்தகையால் பாடு பெறும். 768

சிறுமையும் செல்லாத் துனியும் வறுமையும்  
இல்லாயின் வெல்லும் படை. 769

நிலைமக்கள் சால உடைத்தெனினும் தானை  
தலைமக்கள் இல்வழி இல். 770

[அடுத்த பக்கம்](thirukural_82)