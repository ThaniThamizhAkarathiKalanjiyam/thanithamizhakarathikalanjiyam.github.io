---
categories: blog
title: திருக்குறள்
sub_title: 29 கள்ளாமை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_33
featured: /images/noolkal_96_6.png
order: 33
---
## 29 கள்ளாமை

எள்ளாமை வேண்டுவான் என்பான் எனைத்தொன்றும்  
கள்ளாமை காக்கதன் நெஞ்சு. 281

உள்ளத்தால் உள்ளலும் தீதே பிறன்பொருளைக்  
கள்ளத்தால் கள்வேம் எனல். 282

களவினால் ஆகிய ஆக்கம் அளவிறந்து  
ஆவது போலக் கெடும். 283

களவின்கண் கன்றிய காதல் விளைவின்கண்  
வீயா விழுமம் தரும். 284

அருள்கருதி அன்புடைய ராதல் பொருள்கருதிப்  
பொச்சாப்புப் பார்ப்பார்கண் இல். 285

அளவின்கண் நின்றொழுகல் ஆற்றார் களவின்கண்  
கன்றிய காத லவர். 286

களவென்னும் காரறி வாண்மை அளவென்னும்  
ஆற்றல் புரிந்தார்கண் இல். 287

அளவறிந்தார் நெஞ்சத் தறம்போல நிற்கும்  
களவறிந்தார் நெஞ்சில் கரவு. 288

அளவல்ல செய்தாங்கே வீவர் களவல்ல  
மற்றைய தேற்றா தவர். 289

கள்வார்க்குத் தள்ளும் உயிர்நிலை கள்ளார்க்குத்  
தள்ளாது புத்தே ளுலகு. 290

[அடுத்த பக்கம்](thirukural_34)