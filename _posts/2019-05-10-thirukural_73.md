---
categories: blog
title: திருக்குறள்
sub_title: 69 தூது
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_73
featured: /images/noolkal_96_6.png
order: 73
---
## 69 தூது

அன்புடைமை ஆன்ற குடிப்பிறத்தல் வேந்தவாம்  
பண்புடைமை தூதுரைப்பான் பண்பு. 681

அன்பறிவு ஆராய்ந்த சொல்வன்மை தூதுரைப்பார்க்கு  
இன்றி யமையாத மூன்று. 682

நூலாருள் நூல்வல்லன் ஆகுதல் வேலாருள்  
வென்றி வினையுரைப்பான் பண்பு. 683

அறிவுரு வாராய்ந்த கல்விஇம் மூன்றன்  
செறிவுடையான் செல்க வினைக்கு. 684

தொகச்சொல்லித் தூவாத நீக்கி நகச்சொல்லி  
நன்றி பயப்பதாந் தூது. 685

கற்றுக்கண் அஞ்சான் செலச்சொல்லிக் காலத்தால்  
தக்கது அறிவதாம் தூது. 686

கடனறிந்து காலங் கருதி இடனறிந்து  
எண்ணி உரைப்பான் தலை. 687

தூய்மை துணைமை துணிவுடைமை இம்மூன்றின்  
வாய்மை வழியுரைப்பான் பண்பு. 688

விடுமாற்றம் வேந்தர்க்கு உரைப்பான் வடுமாற்றம்  
வாய்சேரா வன்க ணவன். 689

இறுதி பயப்பினும் எஞ்சாது இறைவற்கு  
உறுதி பயப்பதாம் தூது. 690

[அடுத்த பக்கம்](thirukural_74)