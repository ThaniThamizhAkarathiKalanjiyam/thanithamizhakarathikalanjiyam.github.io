---
categories: blog
title: திருக்குறள்
sub_title: 23 ஈகை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_27
featured: /images/noolkal_96_6.png
order: 27
---
## 23 ஈகை

வறியார்க்கொன்று ஈவதே ஈகைமற் றெல்லாம்  
குறியெதிர்ப்பை நீர துடைத்து. 221

நல்லாறு எனினும் கொளல்தீது மேலுலகம்  
இல்லெனினும் ஈதலே நன்று. 222

இலனென்னும் எவ்வம் உரையாமை ஈதல்  
குலனுடையான் கண்ணே யுள. 223

இன்னாது இரக்கப் படுதல் இரந்தவர்  
இன்முகங் காணும் அளவு. 224

ஆற்றுவார் ஆற்றல் பசிஆற்றல் அப்பசியை  
மாற்றுவார் ஆற்றலின் பின். 225

அற்றார் அழிபசி தீர்த்தல் அஃதொருவன்  
பெற்றான் பொருள்வைப் புழி. 226

பாத்தூண் மரீஇ யவனைப் பசியென்னும்  
தீப்பிணி தீண்டல் அரிது. 227

ஈத்துவக்கும் இன்பம் அறியார்கொல் தாமுடைமை  
வைத்திழக்கும் வன்க ணவர். 228

இரத்தலின் இன்னாது மன்ற நிரப்பிய  
தாமே தமியர் உணல். 229

சாதலின் இன்னாத தில்லை இனிததூஉம்  
ஈதல் இயையாக் கடை. 230

[அடுத்த பக்கம்](thirukural_28)