---
categories: blog
title: பாரதிதாசன்  படைப்புகளில் நிலவும் புரட்சியும்  
sub_title: அன்னமும் புரட்சியும்
keywords: More, Tamil, Books
description: பாரதிதாசன்  படைப்புகளில் நிலவும் புரட்சியும்  
author: Tamilan
layout: Ruby
tags:
- கண்மணிகணேசன்
is_book: 1
permalink: kanmani_tamil_14_7
featured: /images/noolkal_96_6.png
order: 7
---


## அன்னமும் புரட்சியும்

பாண்டியன் பரிசு குறுங்காப்பியத்தில் அன்னத்தை நிலவோடு ஒப்புமைப்படுத்தும் இடங்கள் பல உள்ளன.

> "விண்ணிலே பன்னூராயிரம் மீன்கட்கு  
>  வெண்ணிலவு போல் அந்த மங்கை அன்னம்  
>  மண்ணிடையே பெண்ணினத்துக் கொருத்தி அன்றோ"  
>  (பாண்டியன் பரிசு- ப.-80)

என்று கதைத்தலைவனின் எண்ண ஓட்டத்தில் அவள் நிலவை ஒத்தவள் என்ற கருத்து வெளிப்படையாகப் பேசப்படுகிறது. கதிர் நாட்டை வென்ற வேழமன்னனும், அமைச்சனும் அன்னம் பற்றிப் பேசும் போது அவளை நிலவு என்று குறிப்பாகச் சுட்டுகின்றனர்.

> "வானப் பனிப்புகையில் எழுந்த கதிர் அன்னம் என்பாள்  
>  வாழ ஒரு பாண்டியனார் பரிசு வேண்டி  
>  வாடுகின்றாள்" (மேற்.-ப.- 63)

என்ற பாடல் அடிகள் அவள் இக்கட்டான சூழ்நிலையில் சிக்கித் தவிப்பதை விளக்குகின்றன. வேழநாட்டுக்கு அடிமைப்பட்ட கதிர்நாட்டின் அடுத்த வாரிசு அவள். நரிக்கண்ணனின் பேய்ச் சூழ்ச்சியை முறியடிக்கக் கூடிய அறிவும், சாதனைத்திறனும் கொண்டவள். பாண்டியன் பரிசாகிய பேழையுடன் வேலன் அவளைச் சேர்ந்துவிட அவர்களது காதல் கைகூடுகிறது. அம்மகிழ்ச்சியில் வேலன்,

> "இரண்டு முகில் இரண்டு நிலா உனைநான் பெற்றேன்  
>  புதுவையம் புதுவையம் இதுதான் என்றான்"  
>  (மேற்.- ப.- 95)

என்ற கவிதை வரிகள் அவள் ஒரு இலட்சியப்பெண் என்பதையும்; தன் வாரிசு உரிமையை நிலைநாட்டும் மதிநுட்பம் வாய்ந்தவள் ஆதலாலும், மூடநம்பிக்கை அற்றவள் ஆதலாலும்; நிலவாக உருவகிக்கப்படுகிறாள் என்பதையும் புலப்படுத்துகின்றன.

[அடுத்த பக்கம்](kanmani_tamil_14_8)