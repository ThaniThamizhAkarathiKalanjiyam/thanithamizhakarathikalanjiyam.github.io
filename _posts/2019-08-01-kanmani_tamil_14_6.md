---
categories: blog
title: பாரதிதாசன்  படைப்புகளில் நிலவும் புரட்சியும்  
sub_title: விஜயராணியும் புரட்சியும்
keywords: More, Tamil, Books
description: பாரதிதாசன்  படைப்புகளில் நிலவும் புரட்சியும்  
author: Tamilan
layout: Ruby
tags:
- கண்மணிகணேசன்
is_book: 1
permalink: kanmani_tamil_14_6
featured: /images/noolkal_96_6.png
order: 6
---


## விஜயராணியும் புரட்சியும்

வீரத்தாய் என்னும் கவிதை நாடகத்தில் பொறுப்பற்று இருந்து அழிந்த மன்னன் மனைவியான விஜயராணி உடனிருந்தே குழிபறித்த அரசியல் புல்லுருவிகளை எதிர்த்துத்; தனியொரு பெண்ணாய் அரண்மனையை விட்டு வெளியேறிப் புரட்சி செய்கிறாள். கலைப்பயிற்சியும், அறிவும் பெற இயலாது ஒதுக்கி வைக்கப்பட்டு இருந்த தன் மகனை அடைந்து; மாறுவேடத்துடன் தன்னை இன்னார் என்று காட்டிக் கொள்ளாமலேயே; அவனைச் சகலகலா வல்லவனாக்கித் தக்க நேரத்தில் தன் மகனுக்குரிய உரிமையைப் பெறவைத்து வெற்றி காண்கிறாள்.

> "அன்னையெனும் தத்துவத்தை அம்புவிக்குக் காட்டவந்த  
>  மின்னே விளக்கே விரிநிலவே வாழ்த்துகிறேன்"  
>  (பாரதிதாசன் கவிதைகள்- ப.- 52)

என்று விஜயராணிக்குக் கிடைக்கும் பாராட்டில் அவள் நிலவு எனப் புகழப்படுகிறாள். வில்லன் காங்கேயனைத் தோற்கடித்து விரட்டும் அவளது புரட்சி வேகத்தை; அந்நிய நாடாகிய கொன்றை நாட்டின் கோமான் வாயிலாக இவ்வாறு பாராட்டுகிறார் பாரதிதாசன்.

[அடுத்த பக்கம்](kanmani_tamil_14_7)