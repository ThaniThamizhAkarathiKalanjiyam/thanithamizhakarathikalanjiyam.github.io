---
categories: blog
title: அகநானூறு
sub_title: 387 பாலை
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_392
featured: /images/noolkal_96_6.png
order: 392
nool_publiser: இசையினி குழுமம்
---


## 387 பாலை

திருந்துஇழை நெகிழ்ந்து, பெருந் தோள் சாஅய்,  
அரி மதர் மழைக் கண் கலுழச் செல்வீர்!  
வருவீர் ஆகுதல் உரைமின் மன்னோ  
பூக் கண் பறைந்த புன் தலைச் சிறாஅரொடு  
அவ் வரி கொன்ற கறை சேர் வள் உகிர்ப் 5

பசை விரல் புலைத்தி நெடிது பிசைந்து ஊட்டிய  
பூந் துகில் இமைக்கும், பொலன் காழ் அல்குல்,  
அவ் வரி சிதைய நோக்கி, வெவ் வினைப்  
பயில் அரில் கிடந்த வேட்டு விளி வெரீஇ,  
வரிப் புற இதலின் மணிக் கட் பேடை 10

நுண் பொறி அணிந்த எருத்தின், கூர் முட்  
செங் கால், சேவல் பயிரும் ஆங்கண்,  
வில் ஈண்டு அருஞ் சமம் ததைய நூறி,  
நல் இசை நிறுத்த நாணுடை மறவர்  
நிரை நிலை நடுகல் பொருந்தி, இமையாது, 15

இரை நசைஇக் கிடந்த முது வாய்ப் பல்லி  
சிறிய தெற்றுவதுஆயின், 'பெரிய  
ஓடை யானை உயர்ந்தோர்ஆயினும்,  
நின்றாங்குப் பெயரும் கானம்  
சென்றோர்மன்' என இருக்கிற்போர்க்கே. 20

**தலைமகளது குறிப்பு அறிந்து, தோழி  
தலைமகனைச் செலவு அழுங்கச் சொல்லியது. - மதுரை மருதன் இளநாகனார்**

[அடுத்த பக்கம்](agananooru_393)