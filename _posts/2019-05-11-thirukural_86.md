---
categories: blog
title: திருக்குறள்
sub_title: 82 தீ நட்பு
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_86
featured: /images/noolkal_96_6.png
order: 86
---
## 82 தீ நட்பு

பருகுவார் போலினும் பண்பிலார் கேண்மை  
பெருகலிற் குன்றல் இனிது. 811

உறின்நட்டு அறின்ஙருஉம் ஒப்பிலார் கேண்மை  
பெறினும் இழப்பினும் என். 812

உறுவது சீர்தூக்கும் நட்பும் பெறுவது  
கொள்வாரும் கள்வரும் நேர். 813

அமரகத்து ஆற்றறுக்கும் கல்லாமா அன்னார்  
தமரின் தனிமை தலை. 814

செய்தேமஞ் சாராச் சிறியவர் புன்கேண்மை  
எய்தலின் எய்தாமை நன்று. 815

பேதை பெருங்கெழீஇ நட்பின் அறிவுடையார்  
ஏதின்மை கோடி உறும். 816

நகைவகைய ராகிய நட்பின் பகைவரால்  
பத்தடுத்த கோடி உறும். 817

ஒல்லும் கருமம் உடற்று பவர்கேண்மை  
சொல்லாடார் சோர விடல். 818

கனவினும் இன்னாது மன்னோ வினைவேறு  
சொல்வேறு பட்டார் தொடர்பு. 819

எனைத்தும் குறுகுதல் ஓம்பல் மனைக்கெழீஇ  
மன்றில் பழிப்பார் தொடர்பு. 820

[அடுத்த பக்கம்](thirukural_87)