---
categories: blog
title: திருக்குறள்
sub_title: 34 நிலையாமை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_38
featured: /images/noolkal_96_6.png
order: 38
---
## 34 நிலையாமை

நில்லாத வற்றை நிலையின என்றுணரும்  
புல்லறி வாண்மை கடை. 331

கூத்தாட்டு அவைக்குழாத் தற்றே பெருஞ்செல்வம்  
போக்கும் அதுவிளிந் தற்று. 332

அற்கா இயல்பிற்றுச் செல்வம் அதுபெற்றால்  
அற்குப ஆங்கே செயல். 333

நாளென ஒன்றுபோற் காட்டி உயிர்ஈரும்  
வாளது உணர்வார்ப் பெறின். 334

நாச்செற்று விக்குள்மேல் வாராமுன் நல்வினை  
மேற்சென்று செய்யப் படும் 335

நெருநல் உளனொருவன் இன்றில்லை என்னும்  
பெருமை உடைத்துஇவ் வுலகு. 336

ஒருபொழுதும் வாழ்வது அறியார் கருதுப  
கோடியும் அல்ல பல. 337

குடம்பை தனித்துஒழியப் புள்பறந் தற்றே  
உடம்பொடு உயிரிடை நட்பு. 338

உறங்கு வதுபோலுஞ் சாக்காடு உறங்கி  
விழிப்பது போலும் பிறப்பு. 339

புக்கில் அமைந்தின்று கொல்லோ உடம்பினுள்  
துச்சில் இருந்த உயிர்க்கு. 340

[அடுத்த பக்கம்](thirukural_39)