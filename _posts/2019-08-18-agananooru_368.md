---
categories: blog
title: அகநானூறு
sub_title: 363 பாலை
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_368
featured: /images/noolkal_96_6.png
order: 368
nool_publiser: இசையினி குழுமம்
---


## 363 பாலை

நிரை செலல் இவுளி விரைவுடன் கடைஇ,  
அகல் இரு விசும்பில் பகல் செலச் சென்று,  
மழுகு சுடர் மண்டிலம் மா மலை மறைய,  
பொழுது கழி மலரின், புனையிழை! சாஅய்,  
அணை அணைந்து இனையை ஆகல் கணை அரைப் 5

புல் இலை நெல்லிப் புகர் இல் பசுங் காய்  
கல் அதர் மருங்கில் கடு வளி உதிர்ப்ப,  
பொலம் செய் காசின் பொற்பத் தாஅம்  
அத்தம் நண்ணி, அதர் பார்த்து இருந்த  
கொலை வெங் கொள்கைக் கொடுந் தொழில் மறவர் 10

ஆறு செல் மாக்கள் அரு நிறத்து எறிந்த  
எஃகு உறு விழுப்புண் கூர்ந்தோர் எய்திய,  
வளை வாய்ப் பருந்தின், வள் உகிர்ச் சேவல்  
கிளை தரு தௌ விளி கெழு முடைப் பயிரும்  
இன்னா வெஞ் சுரம் இறந்தோர், முன்னிய 15

செய் வினை வலத்தர் ஆகி, இவண் நயந்து,  
எய்த வந்தனரே தோழி! மை எழில்  
துணை ஏர் எதிர் மலர் உண்கண்  
பிணை ஏர் நோக்கம் பெருங் கவின் கொளவே.

**பிரிவிடை வேறுபட்ட தலைமகட்குத் தோழி  
சொல்லியது. - மதுரைப் பொன்செய் கொல்லன் வெண்ணாகனார்**

[அடுத்த பக்கம்](agananooru_369)