---
categories: blog
title: திருக்குறள்
sub_title: 60 ஊக்கமுடைமை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_64
featured: /images/noolkal_96_6.png
order: 64
---
## 60 ஊக்கமுடைமை

உடையர் எனப்படுவது ஊக்கம் அஃதில்லார்  
உடையது உடையரோ மற்று. 591

உள்ளம் உடைமை உடைமை பொருளுடைமை  
நில்லாது நீங்கி விடும். 592

ஆக்கம் இழந்தேமென்று அல்லாவார் ஊக்கம்  
ஒருவந்தம் கைத்துடை யார். 593

ஆக்கம் அதர்வினாய்ச் செல்லும் அசைவிலா  
ஊக்க முடையா னுழை. 594

வெள்ளத் தனைய மலர்நீட்டம் மாந்தர்தம்  
உள்ளத் தனையது உயர்வு. 595

உள்ளுவ தெல்லாம் உயர்வுள்ளல் மற்றது  
தள்ளினுந் தள்ளாமை நீர்த்து. 596

சிதைவிடத்து ஒல்கார் உரவோர் புதையம்பிற்  
பட்டுப்பா டூன்றுங் களிறு. 597

உள்ளம் இலாதவர் எய்தார் உலகத்து  
வள்ளியம் என்னுஞ் செருக்கு. 598

பரியது கூர்ங்கோட்டது ஆயினும் யானை  
வெரூஉம் புலிதாக் குறின். 599

உரமொருவற்கு உள்ள வெறுக்கைஅஃ தில்லார்  
மரம்மக்க ளாதலே வேறு. 600

[அடுத்த பக்கம்](thirukural_65)