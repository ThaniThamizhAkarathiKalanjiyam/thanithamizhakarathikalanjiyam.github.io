---
categories: blog
title: அகநானூறு 
sub_title: 061 பாலை
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_66
featured: /images/noolkal_96_6.png
order: 66
---


## 061 பாலை

'நோற்றோர்மன்ற தாமே கூற்றம்  
கோளுற விளியார், பிறர் கொள விளிந்தோர்' எனத்  
தாள் வலம்படுப்பச் சேட் புலம் படர்ந்தோர்  
நாள் இழை நெடுஞ் சுவர் நோக்கி, நோய் உழந்து  
ஆழல் வாழி, தோழி! தாழாது, 5

உரும் எனச் சிலைக்கும் ஊக்கமொடு பைங் கால்  
வரி மாண் நோன் ஞாண் வன் சிலைக் கொளீஇ,  
அரு நிறத்து அழுத்திய அம்பினர் பலருடன்  
அண்ணல் யானை வெண் கோடு கொண்டு,  
நறவு நொடை நெல்லின் நாள் மகிழ் அயரும் 10

கழல் புனை திருந்துஅடிக் கள்வர் கோமான்  
மழ புலம் வணக்கிய மா வண் புல்லி  
விழவுடை விழுச் சீர் வேங்கடம் பெறினும்,  
பழகுவர்ஆதலோ அரிதே முனாஅது  
முழவு உறழ் திணி தோள் நெடு வேள் ஆவி 15

பொன்னுடை நெடு நகர்ப் பொதினி அன்ன நின்  
ஒண் கேழ் வன முலைப் பொலிந்த  
நுண் பூண் ஆகம் பொருந்துதல் மறந்தே.

**தலைமகன் பொருள்வயிற் பிரிய, வேறுபட்ட  
தலைமகட்குத் தோழி சொல்லியது. - மாமூலனார்**

[அடுத்த பக்கம்](agananooru_67)