---
categories: blog
title: திருக்குறள்
sub_title: 56 கொடுங்கோன்மை
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_60
featured: /images/noolkal_96_6.png
order: 60
---
## 56 கொடுங்கோன்மை

கொலைமேற்கொண் டாரிற் கொடிதே அலைமேற்கொண்டு  
அல்லவை செய்தொழுகும் வேந்து. 551

வேலொடு நின்றான் இடுவென் றதுபோலும்  
கோலொடு நின்றான் இரவு. 552

நாடொறும் நாடி முறைசெய்யா மன்னவன்  
நாடொறும் நாடு கெடும். 553

கூழுங் குடியும் ஒருங்கிழக்கும் கோல்கோடிச்  
சூழாது செய்யும் அரசு. 554

அல்லற்பட்டு ஆற்றாது அழுதகண் ணீரன்றே  
செல்வத்தைத் தேய்க்கும் படை 555

மன்னர்க்கு மன்னுதல் செங்கோன்மை அஃதின்றேல்  
மன்னாவாம் மன்னர்க் கொளி. 556

துளியின்மை ஞாலத்திற்கு எற்றற்றே வேந்தன்  
அளியின்மை வாழும் உயிர்க்கு. 557

இன்மையின் இன்னாது உடைமை முறைசெய்யா  
மன்னவன் கோற்கீழ்ப் படின். 558

முறைகோடி மன்னவன் செய்யின் உறைகோடி  
ஒல்லாது வானம் பெயல். 559

ஆபயன் குன்றும் அறுதொழிலோர் நூல்மறப்பர்  
காவலன் காவான் எனின். 560

[அடுத்த பக்கம்](thirukural_61)