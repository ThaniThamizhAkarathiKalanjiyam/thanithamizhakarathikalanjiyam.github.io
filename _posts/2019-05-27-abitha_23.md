---
categories: blog
title: அபிதா
sub_title: அபிதா பக்கம் - 20
keywords: More, Tamil, Books
description: அபிதா
author: Tamilan
layout: Ruby
tags:
- லா. ச. ராமாமிருதம்
is_book: 1
permalink: abitha_23
featured: /images/noolkal_96_6.png
order: 23
---
## அபிதா பக்கம் - 20

இந்த பக்கம் மெய்ப்பு பார்க்கப்படவில்லை

﻿14 O லா. ச. ராமாமிருதம்

என் காலடியில் தரையில் அமர்கிறாள். புவி. கையை எடுக்காது வரைந்த ஒரே கோட்டின் வளைவு தெளிவான ஓட்டம்போல் அவள் உருவம் எனக்கு விட்டுச் சொல்ல இயலா ஏதோ முறையில், மெழுகுவர்த்திச் சுடரொளியில் இந்த அறையின் தோற்றத்துடன்- ஏன், இந்த வேனிலோடேயே இழைந்திருக்கிறது. நாங்களே இந்தச் சமயத்தின் ஒவியத்தின் வண்ணக் குழையில் கலந்து, ஒவியம் உயிருடன் மிளிர்வதாய்த் தோன்றிற்று. அபூர்வமான அமைதி எங்கள்மேல் இறங்கிற்று. அதன் இதவை ஸ்பரித பூர்வமாகவே உணர முடியும்போல் அத்தனை மெத்து. புலியும் ஆடும் பாம்பும் இரையும்; சாவித்ரியும் நானும் இந்தச் சமயத்துக்கு சமாதானம். சோகச் சாயை படர்ந்து கவித்வம் நிறைந்து நெஞ்சில் பாயும் இந்த அருவியின் கரையில் எத்தனை நேரம் இப்படியே அமர்ந்திருந்தோமோ! புயலின் மையம் அமைதி. ஜன்னல் கண்ணாடிமேல் மழை தாரை வழிந்த வண்ணமிருந்தது. - - சகுந்தலையின் கண்ணிர் . 'பளிச் பளிச்'- மின்னல்போல் வலி கொடி பிரிந்து மார்புள் பாய்ந்தது. மாரைப் பிடித்துக்கொண் டேன். ப்ராணன் போய்விடும் வலி. ப்ராணன் போய் விடாதா? "என்ன யோசனை?' சாவித்ரியின் குரல் எங்கிருந்தோ வந்தது. என்ன, என்னவோ போலிருக்கேள்? எதை நினைச்சுண்டிருக்கேள்?" - "கரடிமலை’ என்றேன். தொண்டை கம்மிற்று; வார்த்தை என்னிடமிருந்து பிடுங்கிக் கொண்டு வந்தது.

[அடுத்த பக்கம்](abitha_24)