---
categories: blog
title: நெஞ்சின் அலைகள் 1
sub_title: 043 பூமிபோல் கண்டுபிடித்த புதிய செங்குள்ளி விண்மீன் குடும்பத்தின் ஏழு கோள்கள் சீரியக்க கால முறையில் சுற்றி வருகின்றன
keywords: More, Tamil, Books
description: நெஞ்சின் அலைகள் 1
author: Tamilan
layout: Ruby
tags:
- ஜெயபாரதன் சி
is_book: 1
permalink: jayabarathan_wordpress_com_1_46
featured: /images/noolkal_96_6.png
order: 46
---


## 043 பூமிபோல் கண்டுபிடித்த புதிய செங்குள்ளி விண்மீன் குடும்பத்தின் ஏழு கோள்கள் சீரியக்க கால முறையில் சுற்றி வருகின்றன

![](https://jayabarathan.files.wordpress.com/2017/05/trappist-1-system.jpg?w=542&h=868)

**சி. ஜெயபாரதன் B.E.(Hons) P.Eng (Nuclear) கனடா**

+++++++++++++++++

**http://www.space.com/35806-trappist-1-facts.html**

**https://www.youtube.com/watch?feature=player _detailpage &v=3F_o5YxNi00**

**https://www.youtube.com/watch?feature=player_detailpage &v=9EdAgdMwnDE**

**https://www.youtube.com/watch?feature=player_detailpage &v=1-zqQSRw2-A**

**http://www.youtube.com/watch?v=4RAhfoYvfyU**

**http://arxiv.org/abs/1312.1265 [Dec 4, 2013]**

+++++++++++++

#

# ![](https://jayabarathan.files.wordpress.com/2017/05/trappist-1-system-2.jpg?w=584&h=451)

ஊழி முதல்வன் மூச்சில்  
உப்பி விரியும் பிரபஞ்சக் குமிழி  
சப்பி மீளும் ஒரு யுகத்தில் !  
விழுங்கும் கருந்துளைக் களஞ்சியத்தியில்  
மீள் உயிர்க்கும் ஒளி மீன்கள் !  
விண்வெளி விரிவை விண்ணோக்கி காண  
கண்ணொளி நீண்டு செல்லும்!  
நுண்ணோக்கி ஈர்ப்புக் களத்தை  
ஊடுருவிக் காமிரா  
கண்வழிப் பூமிபோல் தெரியும்  
பேரளவுக் கோள்கள் பற்பல !  
ஓரிரு கோள்கள் சுற்றி வரும் இரட்டை,  
மூன்று, நான்கு பரிதிகள் கூட்டு  
ஏற்பாடு கண்டார் !  
இரட்டை விண்மீன்கள் சுற்றும்  
தரணிகள் பற்பல !  
பூத விண்வெளியில் முதலாய்  
பூமியைப் போன்ற  
நீர்க்கோள் இரண்டைப்  
பார்த்திடும் கெப்ளர் விண்ணோக்கி !  
சில்லியின் வானோக்கி  
விண்வெளியில்  
கண்ட புவிக்கோள்கள் அநேகம் ! ஆயினும்  
இன்னும் சவாலாய்க்  
கண்ணுக்குத் தெரியாமல் நிபுணர்  
தேடிச் செல்லும் கோள்கள்  
கோடிக் கணக்கில் !

+++++++++++++++

![](https://jayabarathan.files.wordpress.com/2017/05/trappist-1-system-relative-size.jpg?w=584&h=405)

பெரும்பான்மையான சூரிய குடும்ப அண்டக்கோள்கள் அமைப்பு இன்னிசைக் குழுவினர் மேள, தாள, ஒலிக்கருவிகளின் பல்வேறு வேகங்களில் வாசிப்பதுபோல் நிகழ்கிறது. டிராப்பிஸ்ட்-1 [TRAPPIST-1] மாறுபட்டது. அது செங்குள்ளி விண்மீன் ஒன்றை ஏழு அண்டக்கோள்கள் பூரணச் சீரியக்கப் பாதைகளில் சுற்றி வரும் பெருங்குழுவைச் சேர்ந்தது

**மாத்யூ** **ரூஸோ** **[Canadian Institute for Theoretical Astrophysics (CITA)]**

**நாசா பூமிபோல் புதிய செங்குள்ளி விண்மீன் குடும்பக் கோள்கள் கண்டுபிடிப்பு**

நாசா விண்வெளி ஆணையகம் சென்ற 2017 பிப்ரவரியில் பூமிபோல் புதியதாக 40 ஒளியாண்டு தூரத்தில் உள்ள டிராப்பிஸ்ட்-1 [TRAPPIST-1] செங்குள்ளி விண்மீன் அண்டக்கோள் கண்டுபிடிப்பை வெளியிட்டபோது, ஒரு பெரும்பரபரப்பை உண்டாக்கியது. காரணம்: விண்மீனின் உயிரின வசிப்புத் தகுதி பெற்ற அரங்கில் பூமிபோல் வடிவுள்ள ஏழு கோள்களில் மூன்று கோள்கள் உயிரின வளர்ச்சி நிபந்தனைக்கு உட்பட்டிருக்கலாம் என்று நாசா அறிவித்துள்ளது. ஆனால் மூல ஆராய்ச்சியில் போலிக் கணினி மாடல் அமைத்ததில் கண்ட ஒரே ஒரு மர்மம் என்னவென்றால், அந்த ஏற்பாடு "நிலையற்றதாய்" முறியும் என்று முடிவு தெரிவித்தது.

![](https://jayabarathan.files.wordpress.com/2017/05/trappist-1-system-1.jpg?w=584&h=414)

இந்த புதிய செங்குள்ளி விண்மீன் குடும்பத்தைப் போலிக் கணினி மாடலில் ஆராய்ந்தால் ஒரு மில்லியன் ஆண்டுக்குள், கோள்கள் மோதி முறிந்துவிடும் என்று டொராண்டோ பல்கலைக் கழகத்தில் டாக்டர் பட்டப் படிக்கும் டேனியல் தாமயோ கூறுகிறார். ஒரு மில்லியன் ஆண்டுகள் நீண்ட காலமாய்த் தெரிந்தாலும், அது வானியல் விஞ்ஞானத்தில் ஒரு கண் சிமிட்டுக் காலமே ! அந்த செங்குள்ளி விண்மீன் [TRAPPIST-1] ஏற்பாடு முறிந்து போவதற்குள் நாசா கண்டுபிடித்தது ஓர் அதிர்ஷ்ட நிகழ்ச்சியே. மேலும் போலிக் கணினி மாடலில் பிழைகள் இருக்கலாம். மெய்யாக அந்த விண்மீன் குடும்பக் கோள்கள் தாம் சுற்றும் வட்டப் பாதையில் மோதிக் கொள்ளாமல் சீரியக்குக் கால நிலைப்பாட்டில் [Stable Synchronizing Paths] சுற்றி வருகின்றன. டிராப்பிஸ்ட்-1 அண்டக்கோள்கள் ஒத்திசைவுத் தொடர் [Resonant Chain] முறையில், மோதிக் கொள்ளாமல் உறுதியாக நிலைப்பாடு பெறுகின்றன. ஒத்திசைவுக் கட்டமைப்புகள் [Resonant configurations] கோள்கள் சுற்று கால விகிதங்களை முழு இலக்கமாகக் [Planets' Orbital Periods form Ratios of whole numbers] காட்டுகின்றன.

# +++++++++++++++

![Quadruple Star System -1](https://jayabarathan.files.wordpress.com/2015/03/quadruple-star-system-11.jpg?w=584)

**விண்வெளியில் நான்கு பரிதிகளைச் சுற்றும் அண்டக் கோளுடன் கூட்டாக இயங்கி வரும் புதிய அமைப்பு கண்டுபிடிப்பு**

![Quadruple Star System](https://jayabarathan.files.wordpress.com/2015/03/quadruple-star-system1.jpg?w=584)

நமது சூரியனைப் போன்ற விண்மீன்களில் 4 சதவீதம், நான்கு விண்மீன் குடும்ப அமைப்புகளை [Four Star Systems] ஒத்தவை. அவற்றைத் தொடர்ந்து கண்காணித்து வந்ததில் அவை தம்மைச் சீராகச் செம்மைப் படுத்தி வருவதைக் கண்டோம். புதிதாக நாங்கள் இப்போது கண்ட நான்கு பரிதிக் கோள் அமைப்பின் பெயர் 30 ஏரி [30 Ari]. அது 136 ஒளியாண்டு தூரத்தில் உள்ள ஏரிஸ் தாரகை மந்தையில் [Constellation of Aries] அமைந்துள்ளது.

**ஆன்ரை டோகோவினின் [Cerro Tololo Inter-American Observatory, Chile]**

பல்வேறு வடிவ அமைப்புகளில் விண்மீன் ஏற்பாடுகள் தோன்றுகின்றன. அவை ஒற்றைப் பரிதி, இரட்டைப் பரிதி, முப்பரிதி, நாற் பரிதி மண்டல ஏற்பாடுகளாய் அமையலாம். அவற்றை இயற்கை அப்படி அமைப்பது விந்தையானது. அவற்றை அண்டக் கோள்கள் நெருங்கிச் சுற்றி வருவது, பல்லடுக்கு பரிதிகள் இயக்க ஏற்பாட்டை மிகவும் வலுப்படுத்துகிறது.

**லூயிஸ் ராபர்ட்ஸ் [Jet Propulsion Lab, California]**

![Four star system -1](https://jayabarathan.files.wordpress.com/2015/03/four-star-system-1.jpg?w=584)

**பன்முகப் பரிதி மண்டலத்தில் சுற்றும் அண்டக்கோள் அமைப்புகள்**

நமது சூரியக் குடும்பக் கோள்கள் போன்று ஒற்றைப் பரிதி மண்டல ஏற்பாடுகள் விண்வெளிக் காலக்ஸி ஒளி மந்தைகளில் பெரும் பான்மையாகக் காணப்பட்டாலும், அவற்றில் 4% எண்ணிக்கையில் இரட்டைப் பரிதி, முப்பரிதி, நாற்பரிதி அமைப்புகள் தோன்றி உள்ளது ஓர் விந்தை நிகழ்ச்சியே. வானியல் விஞ்ஞானிகள் இந்த பன்முகப் பரிதிகள் மண்டலத் தோற்றத்துக்கு ஊக்க மூட்டும் நிகழ்வுகளைக் கூர்ந்து நோக்கி ஆராய்ந்து வருகிறார். ஓரிரு அண்டக் கோள்கள் அவற்றைச் சுற்றி வருவது பரிதிக் கோள் பிணைப்புக்கு வலுவாக்கம் அளிக்கிறது. இப்போது தெளிவாய் கண்டுபிடிக்கப் பட்டுள்ள நாற் பரிதிக் கோள் அமைப்பைக் காட்டியது ஸாண்டியாகோவில் உள்ள “பலோமர் நோக்ககமே” [Palomar Observatory, San Diego ]. நோக்ககத்தில் பயன்படும் கருவி “ரோபோ” ஒளிக்காட்சி அமைப்பு [Robo-AO Adaptive Optics System]. அதை விருத்தி செய்தது காலிஃபோர்னியாவின் ஜெட் உந்துகணை ஆய்வகம்.

இந்த நாற் பரிதிக் கோள் அமைப்பு இரண்டாவது கண்டுபிடிப்பு. இது ஏற்கனவே முப்பரிதி அமைப்பெனத் தெரிந்த தாயினும், இப்போது நாற் பரிதி ஏற்பாடு எனச் சீராக்கப் பட்டுள்ளது. முதல் நாற் பரிதிக் கோள் அமைப்பு [KIC 4862625] 2013 இல் நாசா கெப்ளர் விண்ணோக்கி மூலம் கண்டுபிடிக்கப் பட்டது. புதிதாகத் தற்போது கண்டுபிடிக்கப் பட்டுள்ள நாற் பரிதிக் கோள் ஏற்பாடுக்கு 30 ஏரி [30 Ari] என்று பெயர். அது 136 ஒளியாண்டு தூரத்தில் ஏரிஸ் தாரகை ஒளி மந்தையில் [Constellation Aries] உள்ளது. அவற்றைச் சுற்றி வரும் வாயுக்கோள் நமது பூதக் கோள் வியாழனை விட 10 மடங்கு பெரியது ! மிகச் சூடான அந்தப் புதிய கோள் பிரதமச் சூரியனை ஒருமுறைச் சுற்ற 335 நாட்கள் ஆகின்றன.

![Solar Sytem formation](https://jayabarathan.files.wordpress.com/2015/03/solar-sytem-formation.jpg?w=584)

“அருகில் உள்ள இரு முகில் திரட்சிகள் முறியும் போது, இரட்டை விண்மீன் ஏற்பாடு [Binary Star System] ஒன்று தனித் தனி விண்மீனாக உருவாகலாம். அவை மிக நெருங்கி இருந்தால், ஒன்றை ஒன்றை ஈர்க்கும் விசையால், ஒன்றை ஒன்று ஓர் சுற்றுவீதியில் சுற்ற ஆரம்பித்து, ஓர் ஈர்ப்பு சுழற்சிப் பந்தத்தை உண்டாக்கிக் கொள்கின்றன. (சமீபத்தில் கண்டுபிடித்த) விண்மீன் ஏற்பாடு **[HD 106906 System]** சூரியனும் அதன் ஒற்றைக் கோளும் வாயு முகில் திரட்சி களிருந்து தனித்தனியாக முறிந்து உருவாகி உள்ளன. ஏதோ ஓர் காரணத்தால் ஒரு கோளின் பூர்வ முன்னோடித் திரட்சி [Planet’s Progenitor Clump] ஈர்ப்புத் திரட்சியில் பெரிதாக முடியாது, பொறி தூண்ட இயலாது விண்மீன் ஆகாமல் வெறும் கோளாகப் போனது.”

**வனஸ்ஸா பெய்லி [வானியல் துறை, அரிசோனா பல்கலைக் கழகம்]**

“பொதுவாக இரட்டை ஏற்பாட்டு விண்மீன்கள் [Binary System Stars] வடிவத்தில் 10:1 வீதத்திற்குக் கூடுதலாய் அமைந்தி ருக்காது. தற்போதையக் கண்டுபிடிப்பில் அந்த இரட்டை ஏற்பாடு விண்மீன் – கோள் பிணைப்பு 100:1 வீதத்திற்கும் மேலாக இருப்பது வியப்பாக உள்ளது ! இம்மாதிரி பேரளவு வீத வடிவ அமைப்பு இரட்டை ஏற்பாடு விண்மீன் அமைப்பு நியதி விதிப்படிக் காணப்பட வில்லை. அதுபோல் சுற்றும் கோள், மூலச் சூரியன் நிறையிலிருந்தும் உருவான தில்லை என்ற வேறு கோட்பாடுக்கும் விதி விலக்காய் உள்ளது. ”

**வனஸ்ஸா பெய்லி [வானியல் துறை, அரிசோனா பல்கலைக் கழகம்]**

![](https://jayabarathan.files.wordpress.com/2017/05/trappist-1-system-3.jpg?w=584&h=812)

**சில்லி விண்ணோக்கம் புதுவித இரட்டை ஏற்பாடு விண்மீன் – கோள் பிணைப்பைக் கண்டுபிடித்தது.**

2013 டிசம்பர் 4 ஆம் தேதி சில்லி விண்ணோக்கி ஒருவித விந்தையான இரட்டை ஏற்பாட்டு விண்மீன் – கோள் [Binary System Star – Planet] பிணைப்பைக் கண்டுபிடித்துள்ளது. அதன் பெயர் **[HD 106906 B]** என்று குறிப்பிடப் பட்டுள்ளது. அந்த இரட்டைப் பிணைப்பு ஏற்பாட்டில் உள்ள சூரியனை நமது பூதக்கோள் வியாழனைப் போல் 11 மடங்கு நிறையுள்ள ஒரு வாயுக் கோள் சுற்றி வருவதாக அந்த அறிக்கை தெரிவிக்கிறது. அவற்றிடையே உள்ள தூரம் : நமது பரிதி – பூமிக்குள்ள இடைவெளி போல் 650 மடங்கு தொலைத் தூரம் ! இதில் வியப்பென்ன வென்றால், சுற்றும் துணைக் கோள் மூல விண்மீன் நிறையி லிருந்து உருவான தில்லை ! இந்த இரட்டை ஏற்பாடு விண்மீன் – கோள் பிணைப்பைக் கண்டுபிடித்து ஆராய்ந்து வரும் குழுவினர் தலைவி : வனெஸ்ஸா பைலி. இவர் அரிசோனா பல்கலைக் கழகத்தில் உள்ள வானியல் விஞ்ஞான மாணவி. இந்த இரட்டை ஏற்பாடு உதிப்பு விதியைத் தற்போதுள்ள எந்தக் கோட்பாட்டு நியதியும் விளக்க வில்லை.

அருகில் உள்ள இரு முகில் திரட்சிகள் முறியும் போது, இரட்டை விண்மீன் ஏற்பாடு [Binary Star System] ஒன்று தனித் தனி விண்மீனாக உருவாகலாம். அவை மிக நெருங்கி இருந்தால், ஒன்றை ஒன்றை ஈர்க்கும் விசையால், ஒன்றை ஒன்று ஓர் சுற்றுவீதியில் சுற்ற ஆரம்பித்து, ஓர் ஈர்ப்பு சுழற்சிப் பந்தத்தை உண்டாக்கிக் கொள்கின்றன. சமீபத்தில் கண்டுபிடித்த விண்மீன் ஏற்பாடு **[HD 106906 System]** சூரியனும் அதன் ஒற்றைக் கோளும் வாயு முகில் திரட்சி களிருந்து தனித்தனியாக முறிந்து உருவாகி உள்ளன. ஏதோ ஓர் காரணத்தால் ஒரு கோளின் பூர்வ முன்னோடித் திரட்சி [Planet’s Progenitor Clump] ஈர்ப்புத் திரட்சியில் பெரிதாக முடியாது, பொறி தூண்ட இயலாது விண்மீன் ஆகாமல் வெறும் கோளாகப் போனது.

![](https://jayabarathan.files.wordpress.com/2017/05/trappist-1-system-4.jpg?w=584&h=329)

பொதுவாக இரட்டை ஏற்பாட்டு விண்மீன்கள் [Binary System Stars] வடிவத்தில் 10:1 வீதத்திற்குக் கூடுதலாய் அமைந்தி ருக்காது. தற்போதையக் கண்டுபிடிப்பில் அந்த இரட்டை ஏற்பாடு விண்மீன் – கோள் பிணைப்பு 100:1 வீதத்திற்கும் மேலாக இருப்பது வியப்பாக உள்ளது ! இம்மாதிரி பேரளவு வீத வடிவ அமைப்பு இரட்டை ஏற்பாடு விண்மீன் அமைப்பு நியதி விதிப்படிக் காணப்பட வில்லை. அதுபோல் சுற்றும் கோள், மூலச் சூரியன் நிறையிலிருந்தும் உருவான தில்லை என்ற வேறு கோட்பாடுக்கும் விதி விலக்காய் உள்ளது.

தோன்றி 13 மில்லியன் ஆண்டுகள் கடந்தும், மிச்சமுள்ள வடிவ வெப்பத்தால் இந்த இளமைக் கோள் இன்னும் வளர்ச்சி அடைந்து வருகிறது ! காரணம் : மூல விண்மீனை விட இந்தக் கோள் 1500 டிகிரி செல்சியஸ் உஷ்ணத்தில் [2700 டிகிரி F] குன்றிய குளிர்ச்சியில், வளர்ச்சி அடைகிறது. ஒப்புநோக்க நமது பூமி 4.5 பில்லியன் ஆண்டுகட்கு முன்பே தோன்ற ஆரம்பித்து, இன்னும் பூமியின் உட்கருவில் திரவ உலோகங்கள் கொதித்து வருகின்றன. அவை பீச்சும் எரிமலைக் குழம்பாய்ப் பூமியில் துளையிட்டு வெளியேறி, ஹவாயி போன்ற தீவுகளை உருவாக்கி வருகிறன. ஒப்பு நோக்கினால் நமது பூமி புதிய கோளை விட [HD 106906 B] 350 மடங்கு பூர்வீகமானது. இந்த இரட்டை விண்மீன் -கோள் ஏற்பாடு தொடர்ந்து வானியல் விஞ்ஞானிகளால் கண்காணிக்கப் படும்.

![Hunt for Earth like planets](https://jayabarathan.files.wordpress.com/2013/07/hunt-for-earth-like-planets1.jpg?w=507&h=688)

“இந்த இரண்டு நீர்க்கோள்கள் நமது பரிதி மண்டலக் கோள்களைப் போன்றவை அல்ல. அவை கரையில்லாத, முடிவற்ற கடல்களைக் கொண்டவை. ஆங்கே உயிரினங்கள் இருக்கலாம். ஆனால் அங்கிருப்போர் மனிதர் போல் பொறியியற் திறமை உடையவரா என்பது தெரியாது. இந்த நீர்க்கோள்களில் உயிரின வாழ்வு, உலோகம், மின்சாரம், நெருப்பு போன்றவை இல்லாது, கடலடியில்தான் நீடிக்க முடியும். ஆயினும் அவ்விரண்டு நீல நிறக் கோள்கள், பொன்னிற விண்மீன் ஒன்றைச் சுற்றி வருவதைக் காண்பது வனப்புடன் இருக்கும். மேலும் அவற்றில் உயிரின இருப்பைக் கண்டுபிடித்த பொறிநுணுக்க அறிவுத்தரம் நம்மை வியக்க வைக்கும்.”

**லீஸா கால்டநேகர் [இயக்குநர் விஞ்ஞானி மாக்ஸ் பிளாங்க் வானியல் ஆய்வுக்கூடம்]**

கண்டுபிடித்த நீர்க் கோள்கள் கெப்ளர் -62e, கெப்ளர்-62f [Kepler -62e & Kepler -62f] எனப் பெயரிடப் பட்டுள்ளன. அவை கெப்ளர் -62 [Kepler -62] என்னும் விண்மீனைச் சுற்றி வருகின்றன. நீர்க்கோள் கெப்ளர் -62e திரண்ட முகில் வானைக் கொண்டது. கணனி மாடலின்படித் துருவம் வரை பூராவும் சூடான வெக்கை மயமானது [Warm and Humid]. தூரத்தில் சுற்றும் நீர்க்கோள் கெப்ளர் -62f கார்பன் டையாக்ஸைடு வாயுவை மிகுதியாகக் கொண்டு “கிரீன்ஹௌவுஸ் விளைவால்” சூடேறி நீர்மயத்தை நீடிக்கச் செய்கிறது. இல்லையென்றால் அதன் நீர்வளம் பனியாகி ஓர் பனிக்கோளாய் மாறிப் போயிருக்கும்.”

**டிமித்தர் ஸஸ்ஸெலாவ் [ஹார்வேர்டு வானியல் வல்லுநர்] [Dimitar Sasselov]**

![Two Water Planets](https://jayabarathan.files.wordpress.com/2013/07/two-water-planets.jpg?w=507&h=848) “ஆதிகாலத்துப் பூர்வீக உலகங்கள் இன்னும் கண்ணுக்குத் தெரியாமல் மறைந்து கிடக்கின்றன.”

**ரே வில்லார்டு & அடால்ஃப் ஷாலர் (Ray Villard & Adolf Schaller)**

“இன்னும் பத்தாண்டுகளுக்குள் மற்ற விண்மீன் குடும்பங்களில் நமது பூமியைப் போல் உள்ள கோள்களையும், உயிரினச் சின்னங்கள் இருப்பையும் கூடத் தேடிக் கண்டுபிடித்து விடலாம் என்று விஞ்ஞானிகள் கருதுகிறார்கள்.”

**ரே ஜெயவர்த்தனா (Ray Jayawardhana, Associate Professor of Astronomy, University of Toronto) (2007)**

![Kepler -62 System](https://jayabarathan.files.wordpress.com/2013/07/kepler-62-system.jpg?w=540&h=381)

**நாசாவின் கெப்ளர் விண்ணோக்கி முதன்முறை இரண்டு நீர்க்கோள்களைக் கண்டு பிடித்தது**

2013 ஜூலை 6 ஆம் தேதி நாசாவின் கெப்ளர் விண்ணோக்கி முதன்முறை இரண்டு நீர்க்கோள்கள் சுற்றிவரும் ஒரு விண்மீனைக் கண்டுபிடித்தது. அந்த விண்மீனின் பெயர் கெப்ளர் -62 [Kepler -62]. விண்மீன் கெப்ளர் -62 நமது சூரியனை விடச் சிறியது. உஷ்ணமும் தணிந்தது. அந்த விண்மீனைச் சுற்றும் நீர்க்கோள்களின் பெயர்கள் : கெப்ளர் -62e, கெப்ளர் -62f [Kepler -62e and Kepler -62f]. நீர்க்கோள் கெப்ளர் -62e, அதன் விண்மீனை ஒருமுறைச் சுற்றும் காலம் 122 நாட்கள்; நீர்க்கோள் கெப்ளர் -62f விண்மீனைச் சுற்றும் காலம் 267 நாட்கள். அவற்றின் விண்மீன் குறுக்கீடு போக்கை நோக்கி அவற்றின் ஒப்புமை அளவுகள் அறிந்து கொள்ளப்படும். நீர்க்கோள் கெப்ளர் -62e, நமது பூமியை விட 60% பெரிதாகவும், நீர்க்கோள் கெப்ளர் -62f 40% பெரிதாகவும் இருப்பதாய்க் கணிக்கப் பட்டுள்ளன. வானியல் விஞ்ஞானிகள் நீர்க்கோள் இரண்டும் சுற்று வாயு மண்டலமின்றிப் பாறையாலும், நீராலும் உருவானவை என்று ஊகிக்கிறார். கெப்ளர் -62 விண்மீனை அருகில் சுற்றும் நீர்க்கோள் கெப்ளர் -62e, சற்று சூடாகவும், பூமியை விட மேகம் மூடியிருப்பதாகவும் தெரிகிறது. தூரத்தில் சுற்றும் நீர்க்கோள் கெப்ளர் -62f பேரளவு CO2 கரியமில வாயு மிகுந்து, “கிரீன் ஹவுஸ் விளைவால்” சூடேறி, முன்னதை விடத் தணிந்த உஷ்ண நிலையில் நீர்மயத்தைத் திரவ வடிவில் வைத்துள்ளது. இல்லையென்றால் அந்த அரங்கில் நீர்க்கோள் ஓர் பனிக்கோள் ஆகியிருக்கும்.

![Blue Gaseous Planet -1](https://jayabarathan.files.wordpress.com/2013/07/blue-gaseous-planet-1.jpg?w=451&h=522)

**நாசாவின் ஹப்பிள் விண்ணோக்கி நீலக்கோள் ஒன்றைக் கண்டுபிடித்தது.**

2013 ஜூலை 11 இல் நாசாவின் ஹப்பிள் விண்ணோக்கி பூமியிலிருந்து 63 ஒளியாண்டு தூரத்தில் உள்ள அண்டவெளி விண்மீனை ஒன்றைச் சுற்றி வரும் நீல நிற வாயுக் கோளைக் கண்டுபிடித்தது. நீலக்கோளின் பெயர் : HD 189733b. 2005 ஆம் ஆண்டில் கண்டுபிடிக்கப் பட்ட அந்தக் கோளின் மீது நீல நிறம் சிதறுவதாக முதலில் ஊகிக்கப் பட்டது. 2013 ஜூலையில் அதை ஹப்பிள் தெளிவாக மெய்ப்பித்தது. நீலக் கோள் அதன் தாய்ப் பரிதியிலிருந்து 2.9 மில்லியன் மைல் தூரத்தில் சுற்றி வருகிறது. மேலும் தனது ஒரு பாதி வடிவை விண்மீனுக்குக் காட்டி, மறு பாதி முகம் இருளில் தெரியாமல், ஈர்ப்பு விசையில் கட்டப் பட்டு [Gravitationally locked], நமது பூமியைச் சுற்றும் நிலவு போல் காணப் பட்டது. நீலக்கோளின் பகல் நேர உஷ்ணம் பயங்கரமானது : 2000 டிகிரி F. வாயுக்களின் வேகம் : 4500 mph. நீல நிறக் கோளின் [Cobalt Blue Colour] நீல நிறம் பூமியைப் போல் நீர் மீது ஒளிச் சிதறலால் எதிர்ப்படுவ தில்லை. அந்தக் கோளின் மேக மண்டலத்தில் கலந்துள்ள சிலிகேட் துகள்களே [Silicate Particles] நீல நிறத்துக்குக் காரணம் என்பது அறிய வருகிறது. 2007 இல் நாசாவின் ஸ்பிட்ஸர் [Spitzer Space Telescope] விண்ணோக்கி அறிவித்தபடி, நீலக்கோளின் இரவு-பகல் உஷ்ணங்கள் வேறுபாடு 500 டிகிரி F என்று கணிக்கப் பட்டது.

![](https://jayabarathan.files.wordpress.com/2008/08/fig-2-planets-gravitational-lensing.jpg?w=503&h=439)

பரிதியைப் போல் தெரியும் விண்மீனான எப்ஸிலான் எரிடானியைச் சுற்றும் (Epsilon Eridani) வாயுத் தூசித் தட்டு ஒரு கோள் என்பது நிச்சயம். ஹப்பிள் மூலம் கண்டதால் அது தோல்வியான விண்மீனில்லை, ஓர் அண்டக்கோள் என்பது உறுதி ! அது பெரிதளவில் இருந்தால், கோளுக்கும் விண்மீன் தூசிக்கும் தொடர்பில்லாத பழுப்புக் குள்ளி (Brown Dwarf) என்று சொல்லி விடலாம்.

**பார்பரா மெக் ஆர்தர் (Barbara McArthur, Project Leader, University of Texas)** ”

பூதக்கோளின் விட்டம் நமது பூமியைப் போல் ஒன்றை மடங்கு [12,000 மைல்]. அந்த கோள் லிப்ரா நட்சத்திரக் கூட்டத்திலிருந்து 20 ஒளியாண்டு தூரத்தில் இயங்கிச் சுயவொளி வீசும் மங்கிய கிலீஸ்-581 விண்மீனைச் சுற்றி வருகிறது. அதன் சராசரி உஷ்ணம் 0 முதல் 40 டிகிரி செல்ஸியஸ் என்று மதிப்பிடுகிறோம். ஆகவே அங்கிருக்கும் தண்ணீர் திரவமாக இருக்கும் என்று கருதப் படுகிறது. அந்த கோள் பாறைக் குன்றுகளுடனோ அல்லது கடல் நீர் நிரம்பியோ அமைந்திருக்கலாம்.”

**ஸ்டெஃபினி உட்றி [Stephane Udry, Geneva Observatory]**

![Hubble Space Telescope](https://jayabarathan.files.wordpress.com/2013/07/hubble-space-telescope.jpg?w=536&h=720)

“மற்ற சுயவொளி வீசும் விண்மீன்களின் கோள்களை விட, கண்டுபிடிக்கப்பட்ட இந்த பூதக்கோள் ஒன்றுதான் உயிரின வளர்ச்சிக்குத் தேவையான அனைத்து உட்பொருட்களும் கொண்டதாகத் தெரிகிறது. அக்கோள் 20 ஒளியாண்டு தூரத்தில் உள்ளதால், விரைவில் அங்கு செல்லும் திட்டங்களில்லை. ஆனால் புதிய உந்துசக்திப் பொறிநுணுக்கம் விருத்தியானல், எதிர்காலத்தில் அக்கோளுக்குச் செல்லும் முயற்சிகள் திட்டமிடப் படலாம். பேராற்றல் கொண்ட வானோக்கிகளின் மூலமாக அக்கோளைப் பற்றி அறிந்து கொள்ளக் கூடியவற்றை நிச்சயம் ஆய்ந்து கொள்ளப் பயிற்சிகள் செய்வோம்.”

**அலிஸன் பாயில் [Alison Boyle, Curator of Astronomy, London’s Science Museum]**

“அண்டையில் உள்ள சின்னஞ் சிறு சுயவொளி விண்மீன்களைச் சுற்றிவரும் பூமியை ஒத்த அண்டக் கோள்களில் உயிரின வாழ்வுக்கு ஏற்ற பகுதிகள் உள்ளதாக இப்போது அறிகிறோம். இச்செய்தி புல்லரிப்பு ஊட்டுகிறது. இப்பணி நாசாவின் அண்டவெளித் தேடல் முயற்சிகளின் முடிவான குறிக்கோளாகும்.”

**டாக்டர் சார்லஸ் பீச்மென்** **[Dr. Charles Beichman, Director Caltech’s Michelson Science Center]**

![Total exoplanets 2012](https://jayabarathan.files.wordpress.com/2013/12/total-exoplanets-20121.jpg?w=584)

“பூதக்கோள் போல பல கோள்களைத் தேடிக் காணப் போகிறோம். பூமியை ஒத்த கோள்களைக் கண்டு அவற்றின் பண்பாடுகளை அறிய விரும்புகிறோம். ஆங்கே வாயு மண்டலம் சூழ்ந்துள்ளதா? அவ்விதம் இருந்தால் எவ்வித வாயுக்கள் கலந்துள்ளன? அந்த வாயுக் கலவையில் நீர் ஆவி [Water Vapour] உள்ளதா? அந்த வாயுக்களில் உயிரினத் தோற்றத்தின் மூல இரசாயன மூலக்கூறுகள் கலந்துள்ளனவா? நிச்சயமாக அந்த கோள் எந்த விதமானச் சூழ்வெளியைக் கொண்டது என்பதையும் கண்டு கொள்ள விழைகிறோம்.”

**டாக்டர் விக்டோரியா மீடோஸ் [Member, Terrestrial Planet Finder, NASA]**

“தற்போது ஒருசில வாரங்களுக்கு ஒருமுறை வியாழக் கோளை ஒத்த புறவெளிக் கோள் ஒன்று கண்டுபிடிக்கப் படுகிறது ! சமீபத்தில் கண்ட புதிய கோள் கிலீஸ் 876 (Gliese 876) விண்மீனைச் சுற்றி வருகிறது ! மிக்க மகத்தானது ! ஹப்பிள் விண்ணோக்கி கண்டுபிடித்துப் படமெடுத்த கோள் இரட்டை விண்மீன்கள் வீசி எறியப்பட்டு 450 ஒளியாண்டு தூரத்தில் உள்ளது ! எல்லாவற்றுக்கும் உன்னதமான கோள் இனிமேல்தான் நமது காட்சிக்கு வரப் போகிறது !”

**மிசியோ காக்கு (Michio Kakau, Professor Theoretical Physicist, City College of New York) (2007)**

![](https://jayabarathan.files.wordpress.com/2008/08/fig-3-two-images-in-gravitational-lensing1.jpg?w=529&h=875)

**பூமியைப் போன்ற வெளிப்புறக் கோள்கள் கண்டுபிடிப்பு !**

250 ஆண்டுகளுக்கு முன்பே விண்கோள் தோற்றத்தைப் பற்றிச் சொல்லும் போது ஜெர்மன் மேதை இம்மானுவல் கென்ட் 1755 இல் அண்டக் கோள்கள் விண்மீனைச் சுற்றும் வாயுத் தூசித் தட்டிலிருந்து உதிக்கின்றன என்று முதன்முதலில் அறிவித்தார் ! இதுவரை [ஜூலை 3, 2008] 307 கோள்கள் கண்டுபிடிக்கப் பட்டாலும் ஒரு விண்மீனைச் சுற்றி ஒரே சமயத்தில் கோளையும் வாயுத் தூசித் தட்டையும் சேர்ந்து நோக்கியதில்லை ! தனியாகக் கோளையோ அல்லது தனியாக வாயுத் தூசித் தட்டையோ விஞ்ஞானிகள் கண்டிருக்கிறார். இப்போது நாசா & ஈசா (NASA & ESA) விஞ்ஞானிகள் ஹப்பிள் தொலைநோக்கி மூலமாக கென்ட் கூறிய அரிய கருத்தை மெய்யென்று நிரூபித்துள்ளார். 1991 இல் முதன்முதல் விஞ்ஞானிகள் பரிதி மண்டலத்துக்கு வெளியே உள்ள ஒரு விண்மீனைச் சுற்றும் முதல் கோளைக் கண்டுபிடித்தார்கள். அடுத்து பதினாறு ஆண்டு களுக்குள் [2008] இதுவரை 307 வெளிப்புறக் கோள்கள் கண்டுபிடிக்கப் பட்டுள்ளன ! புதிய முதல் கோளின் பெயர் “மெதுசேலா” (Methusela) என்பது. 7200 ஒளியாண்டு தூரத்தில் இருக்கும் அந்தப் புதுக்கோள் பூமியை விட மூன்று மடங்கு வயது கொண்டது ! ஆயினும் பூமியைப் போல் நீர்வளம் மிக்க நீர்க்கோள் ஒன்று இதுவரையில் விஞ்ஞானிகள் கண்டுபிடிக்கப்பட வில்லை !

![Size of Planets 2013](https://jayabarathan.files.wordpress.com/2013/12/size-of-planets-2013.jpg?w=584)

2006 நவம்பர் அமெரிக்க வானியல் இதழில் (American Astronomical Journal) பரிதியைப் போன்ற விண்மீன் எப்ஸிலான் எரிடானியை (Epsilon Eridani Star) பத்தரை ஒளியாண்டு தூரத்தில் விஞ்ஞானிகள் கண்டதாக அறிவிக்கப்பட்டது. சூரிய மண்டலத்தின் கோள்கள் சூரிய வாயுத் தூசித் தட்டில் ஒரே சமயத்தில் உருண்டு திரண்டு உதித்தவை. 4.5 பில்லியன் வயதுடைய நமது பரிதி ஒரு நடு வயது விண்மீன் ! அதனுடைய வாயுத் தூசித் தட்டு பல மில்லியன் ஆண்டுகளுக்கு முன்பே கரைந்து மறைந்து விட்டது ! ஆனால் எப்ஸிலான் எரிடானி விண்மீன் இளையது. அதன் வயது சிறியது – 800 மில்லியன் ஆண்டுகள்தான் ! ஆதலால் அதனுடைய தட்டு இன்னும் வெளிப்படை யாகத் தெரிகிறது ! எப்ஸிலான் எரிடானியைச் சுற்றும் தட்டு பூமத்திய ரேகைக்கு 30 டிகிரி கோணத்தல் சாய்ந்துள்ளது ! அதில் திரண்டு உருவாகும் கோளின் நிறை நமது வியாழக் கோளைப் (Planet Jupiter) போல் ஒன்றரை மடங்கு ! அந்தக் கோளே பூமிக்கு அருகில் உள்ள புறவெளிப் பரிதிக் கோள் (Extra-Solar or Exo-Planet) ! அது ஒருமுறைத் தனது விண்மீனைச் சுற்ற சுமார் 7 ஆண்டுகள் ஆகின்றன ! ஹப்பிள் தொலைநோக்கி முதலில் அந்த மங்கலான வாயுக் கோளைக் காண முடியா விட்டாலும், 2007 இல் பரிதி ஒளியைப் பிரதிபலித்த போது தெளிவாகப் படமெடுக்க முடிந்தது.

![Image result for TRAPPIST-1](https://www.thestar.com/content/dam/thestar/news/world/2017/02/22/what-to-know-about-the-newly-discovered-trappist-1-solar-system/exoplanets5.jpg.size.custom.crop.1086x611.jpg)

**சூரிய மண்டலத்துக்கு அப்பால் புதியதோர் பூமியைக் கண்டுபிடித்தார்**

ஐரோப்பிய விண்வெளி விஞ்ஞானிகள் இந்த வாரத்தில் (ஏப்ரல் 25, 2007), சூரியனைப் போன்ற ஆனால் வேறான ஒரு சுயவொளி விண்மீனைச் சுற்றிவரும் மனித இனம் வாழத் தகுந்ததும், பூமியை ஒத்ததுமான ஓர் அண்டக்கோளைக் கண்டுபிடித்ததாக அறிவித்தார்கள். தென் அமெரிக்காவின் சில்லியில் உள்ள அடாகமா பாலைவனத்து ஈஸோ வானோக்கு ஆய்வகத்தின் [Atacama European Science Observatory, (ESO) La Silla, Chille, South America] 3.6 மீடர் (12 அடி விட்டம்) தொலைநோக்கியில் பிரெஞ்ச், சுவிஸ், போர்ச்சுகீஸ் விஞ்ஞானிகள் கூடிக் கண்டுபிடித்தது. அந்த ஆய்வகம் கண்ணுக்குத் தெரியாத கோள்களின் ஈர்ப்பாற்றல் விளைவால் ஏற்படும் “முன்-பின் திரிபைத்” [Back-and-Forth Wobble of Stars, caused by the gravitational effect of the unseen Planets] தொலைநோக்கி வழியாக மறைமுகமாக விண்மீனைக் காண்பது. கண்டுபிடிக்கப்பட்ட கோள் நமது பூமியைப் போல் ஒன்றரை மடங்கு பெரியது; அதன் விட்டம் 12,000 மைல். புதுக்கோளின் எடை நமது பூமியைப் போல் 5 மடங்கு. அது சுற்றும் சுயவொளி விண்மீனின் பெயர்: கீலீஸ் 581 c [Gliese 581 c]. புதிய கோள், கிலீஸை ஒரு முறைச் சுற்றிவர 13 நாட்கள் எடுக்கிறது. கிலீஸா ஒளிமீன் லிப்ரா நட்சத்திரக் கூட்டத்தி லிருந்து 20.5 ஒளியாண்டு தூரத்தில் உள்ளது. ஒளியாண்டு என்பது தூர அளவு. ஓர் ஒளியாண்டு என்றால் ஒளிவேகத்தில் [விநாடிக்கு 186,000 மைல் வேகம்] ஓராண்டு காலம் செல்லும் தூரம். நாசா விண்வெளித் தேடலின் முடிவான, முக்கியக் குறிக்கோளும் அவ்விதக் கோள்களைக் கண்டு பிடித்து ஆராய்ச்சிகள் புரிவதே!

பரிதி மண்டலத்தைத் தாண்டி இதுவரை [டிசம்பர் 10, 2013] 1051, 797 பரிதிக் குடும்பங்கள்] வெளிப்புறக் கோள்கள் (Exoplanets) கண்டுபிடிக்கப் பட்டாலும், சமீபத்தில் கண்ட இந்தக் கோள்தான் சிறப்பாக நமது பூமியை ஒத்து உயிரின வாழ்வுக்கு ஏற்ற வெப்ப நிலை கொண்டதாக உள்ளது. மேலும் அந்த உஷ்ண நிலையில் நீர் திரவ வடிவிலிருக்க முடிகிறது. கிலீஸ் விண்மீனைச் சுற்றிவரும் நெப்டியூன் நிறையுள்ள ஓர் வாயு அண்டக்கோள் ஏற்கனவே அறியப் பட்டுள்ளது. பூமியைப் போன்று எட்டு மடங்கு நிறையுள்ள மூன்றாவது ஓர் அண்டக் கோள் இருக்க அழுத்தமான சான்றுகள் கிடைத்துள்ளன. வானோக்கிகள் மூலமாகப் புதிய பூமியின் வாயு மண்டலத்தில் மீதேன் போன்ற வாயுக்கள் உள்ளனவா, நமது பூமியில் தென்படும் ஒளிச் சேர்க்கைக்கு வேண்டிய குளோரோ·பைல் காணப்படுகிறதா என்றும் ஆய்வுகள் மூலம் அறிய முற்படும்.

![Einstein Planet](https://jayabarathan.files.wordpress.com/2013/12/einstein-planet.jpg?w=584)

**மறைமுக நோக்கில் கண்டுபிடிக்கப்பட்ட அண்டக்கோள்கள்**

2005 மார்ச் 17 ஆம் தேதி வார்ஸா பல்கலைக் கழகத்தின் பேராசிரியர் ஆன்டிரி உதல்ஸ்கி [Andrzej Udalski] முதன்முதலாக ஈர்ப்பாற்றல் நோக்கு லென்ஸ் ஆய்வு முறையில் [Optical Gravitational Lensing Experiment (OGLE)] பூமியிலிருந்து நமது காலாக்ஸியின் மத்தியில் ஆயிரக்கணக்கான ஒளியாண்டு தூரத்தில் உள்ள விண்மீன் ஒன்று, அதற்கும் அப்பாலுள்ள விண்மீன் முன்பாக நகர்வதைத் தொலைநோக்கி வழியாகக் கண்டார். ஒரு மாதத்துக்குப் பிறகு அவற்றை நோக்கிய போது விந்தை ஒன்றை விண்வெளி விஞ்ஞானி கண்டார். வெகு தொலைவிலிருந்த விண்மீன் வியப்பாக 100 மடங்கு வெளிச்சத்தில் மின்னியது. அதாவது திடீரென வெளிச்சத் திண்மையில் திரிபு காணப்பட்டது. அந்த வித விரைவு வெளிச்சத் திரிபு தெரிவிப்பது ஒன்றே ஒன்றுதான்: அதாவது முன்னிருந்து ஒளித்திரிபை உண்டாக்கிய விண்மீன் ஐயமின்றி ஓர் அண்டக்கோளே! அந்த வெளிச்சத் திரிபை உண்டாக்கக் காரணமாக இருந்தது அந்த அண்டக்கோளின் ஈர்ப்பாற்றலே! அதாவது புவி எடைக் கோள் ஒன்று அந்தப் பகுதியில் இருந்தால் நாம் தொலைநோக்கியில் அக்கோளைக் காணலாம். சில்லியின் லாஸ் காம்பனாஸ் வானோக்கு ஆய்வுக் கூடத்தின் 1.3 மீடர் [4 அடி விட்டம்] தொலைநோக்கியில் ஆண்டுக்கு 600 மேற்பட்ட நுண்ணோக்கு லென்ஸ் ஆய்வுகள் [Micro-lensing Experiments] நடத்தப் படுகின்றன.

**ஈர்ப்பாற்றல் நோக்கு லென்ஸ் ஆய்வுகள் என்றால் என்ன?**

நாம் வானிலை நூல்களில் பார்க்கும் அழகிய விண்மீன்கள் பெரும்பான்மையானவை ஹப்பிள் தொலைநோக்கி மூலமாகவோ அல்லது மற்ற தொலைநோக்கிகள் வழியாகவோ குறிப்பிட்ட தூரத்தில் [உதாரணமாக 400 ஒளியாண்டு] பார்த்துப் படமெடுக்கப் பட்டவை. அந்த தூரம் நமது பால்வீதி காலாக்ஸி விட்டத்தின் 1% தூரம். மற்ற காலாக்ஸிகள் பில்லியன் ஓளியாண்டுக்கும் அப்பால் உள்ளன. 1936 ஆம் ஆண்டு ஆல்பர்ட் ஐன்ஸ்டைன் விண்மீன் களின் ஈர்ப்பாற்றல் தளங்கள், ஒரு கண்ணாடி லென்ஸ் போல ஓளியை வளைக்கின்றன என்று கூறினார். ஈர்ப்பாற்றல் லென்ஸின் விளைவுகளுக்கு ஆயிரக்கணக்கான சான்றுகள் இப்போது காணப்படுகின்றன. அம்முறை மூலமாக வெகு தூரத்தில் உள்ள ஒளிமீன்களைத் தெளிவாகக் காண முடிகிறது. ஈர்ப்பாற்றல் லென்ஸ் விளைவின் அடிப்படை விளக்கம் இதுதான்: பூமியின் தொலைநோக்கி மூலமாக இரண்டு விண்மீன்களை நேர் கோட்டில் கொண்டு வந்தால், அண்டையில் உள்ள விண்மீனின் ஈர்ப்பாற்றல் தளம் [லென்ஸ் போன்று] அப்பால் உள்ள விண்மீனின் ஒளியை வளைக்கிறது. அவ்வளைவு ஒளி ஒரு வட்ட வடிவில் தெரிகிறது. அதுவே “ஐன்ஸ்டைன் வளையம்” [Einstein Ring] என்று அழைக்கப் படுகிறது. அந்த நுண்ணோக்கு லென்ஸ் ஈர்ப்பாற்றல் மூலமாகத்தான், புதிய பூமி இப்போது கண்டுபிடிக்கப்பட்டு விஞ்ஞானிகளிடையே மாபெரும் புத்துணர்ச்சியை உண்டாக்கியுள்ளது.

![CHIO Observatory, Chile](https://jayabarathan.files.wordpress.com/2013/12/chio-observatory-chile.jpg?w=584)

**பரிதி மண்டலத்துக்கு அப்பால் கோள்களை நோக்கும் முறைகள்**

நேர்முறையில் நோக்க முடியாது பலவித மறைமுக முறைகளில் புறவெளிப் பரிதிக் கோள்கள் கண்டுபிடிக்கப் படுகின்றன. தாய் விண்மீனைப் போல் ஒளியின்றி புறவெளிக் கோள்கள் மிக மிக மங்கலாகத் தெரிவதால் அவற்றைக் நோக்கி உளவுவது சிரமமான ஆராய்ச்சி. மேலும் தாய்க் கோளின் ஒளி எதிரொளி (Glare) வேறு கொடுப்பதால், மங்கலான வெளிச்சமும் வெளுத்துப் போகிறது. புறவெளிக் கோள் கண்டுபிடிப்பு முறைகள் எவை ? வானியல் அளப்பு முறை, ஆரத்தின் வேக முறை, டாப்பிளர் விளைவு முறை, பல்ஸர் கால முறை, கடப்பு முறை, ஈர்ப்பாற்றல் நுட்ப லென்ஸ் முறை, விண்மீன் சுற்றும் தட்டு முறை, இரட்டைத் தடுப்பு முறை, சுற்றுவீதி நிலை முறை, மறைப்பு அளப்பு முறை (Astrometry, Radial Velocity or Doppler Method, Pulsar Timing, Tansit Method, Gravitational Micro-Lensing, Circumsteller Discs, Eclipsing Binary, Orbital Phase, Polarimerty) போன்றவை. ஹப்பிள் விண்வெளி நோக்கு முறையைத் தவிர இதுவரைப் பயன்படுத்தப்பட மற்ற முறைகள் யாவும் பூதள அமைப்புத் தொலைநோக்கிகள் மூலம் (Ground-Based Telescopes) கண்ட முறைகளே. அவற்றை விட மேம்பட்ட முறைகள் தொலைநோக்கிகளை அமைதியற்ற வாயு மண்டலத்திற்கு மேலே விண்வெளியில் அனுப்பிக் காணும் முறைகளே.

![](https://jayabarathan.files.wordpress.com/2008/08/fig-1e-new-planet-details.jpg?w=530&h=813)

1\. 2006 டிசம்பரில் புறவெளிக் கோள்களைக் கண்டுபிடிக்க ரஷ்யா அனுப்பிய ஐரோப்பிய கோரட் (COROT) விண்ணோக்கி ஊர்தி.

2\. ஐயமின்றி ஹப்பிள் தொலைநோக்கி இதுவரை ஒருசில புறவெளிக் கோள்களைப் படமெடுத்துள்ளது. எதிர்காலத்தில் நாசா & ஈசா திட்டமிட்டுள்ள குறிப்பணிகள்:

3\. கெப்ளர் விண்வெளித் தொலைநோக்கி (Kepler Space Telescope) பிப்ரவரி 2009 இல் நாசா அனுப்பத் திட்டமிட்டுள்ளது.

4\. புதிய உலகங்கள் தேடும் திட்டம் (New Worlds Mission) ஏவும் தேதி இன்னும் தீர்மானம் ஆகவில்லை.

5\. ஈசாவின் திட்டம்: டார்வின் உயிரினக் கோள் தேடும் திட்டம் (ESA’s Darwin Space Mission) (ஏவும் ஆண்டு : 2015)

6\. நாசாவின் விண்வெளிக் கோள் திட்டம் (Space Interferomerty Mission) (SIM) (திட்டம் ஆண்டு: 2015 or 2016)

7\. விண்வெளிக் கோள் நோக்கி (Terrestrial Planet Finder) (TRF) (ஏவும் தேதி இன்னும் தீர்மானம் ஆகவில்லை.)

8\. பேகஸி (பறக்கும் குதிரைத்) திட்டம்: (PEGASE) PEGASE is a proposed space mission to build a double-aperture interferometer composed of three free-flying satellites. The goal of the mission is the study of Hot Jupiters (pegasids), brown dwarfs and the interior of protoplanetary disks The mission would be performed by the Centre National d’tudes Spatiales and is currently being studied for launch around 2010-2012.

(தொடரும்)

++++++++++++++++++++++++++

தகவல்:

Picture Credits: NASA, JPL; National Geographic; Time Magazine, Discovery, Scientific American & Astronomy Magazines.

1\. Our Universe – National Geographic Picture Atlas By: Roy A. Gallant (1986)

2\. 50 Greatest Mysteries of the Universe – Are There Other Planets Like The Earth ? (Aug 21, 2007)

3\. Astronomy Facts File Dictionary (1986)

4\. The Practical Astronomer By Brian Jones & Stephen Edberg (1990)

5\. Sky & Telescope – Why Did Venus Lose Water ? [April 2008]

6\. Cosmos By Carl Sagan (1980)

7\. Dictionary of Science – Webster’s New world [1998]

8\. The Universe Story By : Brian Swimme & Thomas Berry (1992)

9\. Atlas of the Skies – An Astronomy Reference Book (2005)

10 Hyperspace By : Michio kaku (1994)

11 Universe Sixth Edition By: Roger Freedman & William Kaufmann III (2002)

12 Physics for the Rest of Us By : Roger Jones (1992)

13 National Geographic – Frontiers of Science – The Family of the Sun (1982)

14 National Geographic – Living with a Stormy Star – The Sun (July 2004)

15 The World Book of Atlas : Anatomy of Earth & Atmosphere (1984)

16 Earth Science & Environment By : Dr. Graham Thompson & Dr. Jonathan Turk (1993)

17 The Geographical Atlas of the World, University of London (1993).

18 Hutchinson Encyclopedia of Earth Edited By : Peter Smith (1985)

19 A Pocket Guide to the Stars & Planets By: Duncan John (2006)

20 Astronomy Magazine – What Secrets Lurk in the Brightest Galaxies ? By Bruce Dorminey (March 2007)

21 National Geographic Magazine – Discovering the First Galaxies By : Ron Cowen (Feb 2003)

22 Astronomy Magazine Cosmos – The First Planet By : Ray Villard & Adolf Schaller & Searching for Other Earths By : Ray Jayawardhana [Jan 2007]

23 Discover Magazine – Unseen Universe Solar System Confidential [Jan 2007]

24 http://www.thinnai.com/?module=displaystory&story_id=40704261&format=html(திண்ணைக் கட்டுரை – பூமியைப் போன்ற புதிய கோளைக் கண்டுபிடித்த விண்வெளி விஞ்ஞானிகள்)

25 National Geographic Magazine – Searching the Stars for New Earths (Dec 2004)

26 Scientific American – Does Methane Point to Bacteria on Mars & Titan ? By : Sushil K. Atreya. (May 2007)

27 News Week Magazine The New Solar System – Our Changing Way of the Universe -(Sep 2006)

28 Cosmos Magazine – Three-Planet Solar System Detected (May 2006)

29 Cosmos Magazine – Origin of Planets Confirmed (Oct 2006)

30 Cosmos Magazine – Earth-Like Planet Await Discovery (Sep 2006)

31 Cosmos Magazine – Distant Sun Has System of Five Planets (Nov 2007)

32 Cosmos Magazine – Catalogue of Strange New Worlds (May 2007)

33 Cosmos Magazine – New Earth-Like Planet May Hold Liquid Water (April 2007)

34 Astronomy Magazine – Earth-Like Planets May Be Common (Dec 2003)

35 Omnome Science – Earth -2 How to Find Earth-Like Planets (June 2006)

36 Extra-Solar Planets By : Wikipedia [31 July 2008]

36(a) http://revolutionizingawareness.com/tag/space/ [December 24, 2011]

36(b) http://www.kavlifoundation.org/science-spotlights/searching-best-and-brightest [2011]

37 http://www.messagetoeagle.com/alienwaterworldskepler.php#.Uem1lo3VCPU [April 18, 2013]

38 http://www.dailygalaxy.com/my_weblog/2013/07/two-alien-planets-with-endless-oceans-unlike-anything-in-our-solar-system-.html [July 11, 2013]

39 http://www.scientificamerican.com/article.cfm?id=first-distant-planet-be-seen-in-color-blue&print=true [July 11, 2013]

40 http://science.gsfc.nasa.gov/sed/index.cfm?fuseAction=home.main&&navOrgCode=667 [NASA Sites for Exoplanets]

41 http://www.spacedaily.com/reports/Hubble _Finds_ a _Cobalt_ Blue _Planet_ 999.html [July 12, 2013]

42\. https://en.wikipedia.org/wiki/Exoplanet [December 11, 2013]

43\. http://en.wikipedia.org/wiki/HD _106906_ b [December 12, 2013]

44\. http://www.centauri-dreams.org/?p=25100 [October 16, 2012]

45\. http://io9.com/our-first-glimpse-of-a-quadruple-star-system-in-the-mak-1685379405 [February 12, 2015]

46\. http://en.wikipedia.org/wiki/Star_system [March 1, 2015]

47\. http://news.discovery.com/space/alien-life-exoplanets/massive-exoplanet-evolved-in-extreme-4-star-system-150304.htm [March 4, 2015]

48\. http://www.sci-news.com/astronomy/science-30-ari-bb-super-jupiter-exoplanet-quadruple-star-system-02565.html [March 5, 2015]

49\. http://www.spacedaily.com/reports/Planet _Reared_ by _Four_ Parent _Stars_ 999.html [March 5, 2015]

50\. http://www.sott.net/article/293482-Second-exoplanet-with-four-stars-discovered [March 4, 2014

50(a) http://www.space.com/35806-trappist-1-facts.html [Feb 23, 2017]

51\. http://www.dailygalaxy.com/my_weblog/2017/04/getting-closer-rocky-super-earth-found-in-habitable-zone-of-a-cool-star-most-exciting-exoplanet-weve.html [April 24, 2017]

52.http://www.spacedaily.com/reports/Next _Breakthroughs_ in _Exoplanet_ Discovery_999.html [May 2, 2017]

53\. http://www.dailygalaxy.com/my_weblog/2017/05/newly-discovered-trappist-1-solar-system-all-seven-planets-synchronize-in-nearly-perfect-time-with-t.html [May 10, 2017]

54\. http://www.spacedaily.com/reports/Astrophysicists _find_ that _planetary_ harmonies _around_ TRAPPIST _1_ save _it_ from _destruction_ 999.html [May 11, 2017]

55\. https://en.wikipedia.org/wiki/TRAPPIST-1 [May 11, 2017]

56\. http://www.dailygalaxy.com/my_weblog/2017/05/newly-discovered-trappist-1-solar-system-all-seven-planets-synchronize-in-nearly-perfect-time-with-t.html [May 10, 2017]

57.http://www.spacedaily.com/reports/Astronomers _Confirm_ Orbital _Details_ of _TRAPPIST_ 1h_999.html {May 22, 2017]

* * *

S. Jayabarathan (jayabarathans@gmail.com) May 22, 2017 [R-2]

https://jayabarathan.wordpress.com/

[அடுத்த பக்கம்](jayabarathan_wordpress_com_1_47)