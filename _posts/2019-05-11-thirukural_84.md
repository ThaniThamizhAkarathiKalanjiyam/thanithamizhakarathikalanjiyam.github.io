---
categories: blog
title: திருக்குறள்
sub_title: 80 நட்பாராய்தல்
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_84
featured: /images/noolkal_96_6.png
order: 84
---
## 80 நட்பாராய்தல்

நாடாது நட்டலிற் கேடில்லை நட்டபின்  
வீடில்லை நட்பாள் பவர்க்கு. 791

ஆய்ந்தாய்ந்து கொள்ளாதான் கேண்மை கடைமுறை  
தான்சாம் துயரம் தரும். 792

குணமும் குடிமையும் குற்றமும் குன்றா  
இனனும் அறிந்தியாக்க நட்பு. 793

குடிப்பிறந்து தன்கண் பழிநாணு வானைக்  
கொடுத்தும் கொளல்வேண்டும் நட்பு. 794

அழச்சொல்லி அல்லது இடித்து வழக்கறிய  
வல்லார்நடபு ஆய்ந்து கொளல். 795

கேட்டினும் உண்டோர் உறுதி கிளைஞரை  
நீட்டி அளப்பதோர் கோல். 796

ஊதியம் என்பது ஒருவற்குப் பேதையார்  
கேண்மை ஒரீஇ விடல். 797

உள்ளற்க உள்ளம் சிறுகுவ கொள்ளற்க  
அல்லற்கண் ஆற்றறுப்பார் நட்பு. 798

கெடுங்காலைக் கைவிடுவார் கேண்மை அடுங்காலை  
உள்ளினும் உள்ளஞ் சுடும். 799

மருவுக மாசற்றார் கேண்மைஒன் றீத்தும்  
ஒருவுக ஒப்பிலார் நட்பு. 800

[அடுத்த பக்கம்](thirukural_85)