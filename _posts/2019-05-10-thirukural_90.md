---
categories: blog
title: திருக்குறள்
sub_title: 86 இகல்
keywords: More, Tamil, Books
description: திருக்குறள்
author: Tamilan
layout: Ruby
tags:
- திருவள்ளுவர்
is_book: 1
permalink: thirukural_90
featured: /images/noolkal_96_6.png
order: 90
---
## 86 இகல்

இகலென்ப எல்லா உயிர்க்கும் பகலென்னும்  
பண்பின்மை பாரிக்கும் நோய். 851

பகல்கருதிப் பற்றா செயினும் இகல்கருதி  
இன்னாசெய் யாமை தலை. 852

இகலென்னும் எவ்வநோய் நீக்கின் தவலில்லாத்  
தாவில் விளக்கம் தரும். 853

இன்பத்துள் இன்பம் பயக்கும் இகலென்னும்  
துன்பத்துள் துன்பங் கெடின். 854

இகலெதிர் சாய்ந்தொழுக வல்லாரை யாரே  
மிக்லூக்கும் தன்மை யவர். 855

இகலின் மிகலினிது என்பவன் வாழ்க்கை  
தவலும் கெடலும் நணித்து. 856

மிகல்மேவல் மெய்ப்பொருள் காணார் இகல்மேவல்  
இன்னா அறிவி னவர். 857

இகலிற்கு எதிர்சாய்தல் ஆக்கம் அதனை  
மிக்லூக்கின் ஊக்குமாம் கேடு. 858

இகல்காணான் ஆக்கம் வருங்கால் அதனை  
மிகல்காணும் கேடு தரற்கு. 859

இகலானாம் இன்னாத எல்லாம் நகலானாம்  
நன்னயம் என்னும் செருக்கு. 860

[அடுத்த பக்கம்](thirukural_91)