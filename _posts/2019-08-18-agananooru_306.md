---
categories: blog
title: அகநானூறு
sub_title: 301 பாலை
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_306
featured: /images/noolkal_96_6.png
order: 306
nool_publiser: இசையினி குழுமம்
---


## 301 பாலை

'வறன் உறு செய்யின் வாடுபு வருந்தி,  
படர் மிகப் பிரிந்தோர் உள்ளுபு நினைதல்  
சிறு நனி ஆன்றிகம்' என்றி தோழி!  
நல்குநர் ஒழித்த கூலிச் சில் பதம்  
ஒடிவை இன்றி ஓம்பாது உண்டு, 5

நீர் வாழ் முதலை ஆவித்தன்ன  
ஆரை வேய்ந்த அறை வாய்ச் சகடத்து,  
ஊர் இஃது என்னாஅர், தீது இல் வாழ்க்கை,  
சுரமுதல் வருத்தம் மரமுதல் வீட்டி,  
பாடு இன் தெண் கிணை கறங்க, காண்வர, 10

குவி இணர் எருக்கின் ததர் பூங் கண்ணி  
ஆடூஉச் சென்னித் தகைப்ப, மகடூஉ,  
முளரித் தீயின் முழங்கு அழல் விளக்கத்துக்  
களரி ஆவிரைக் கிளர் பூங் கோதை,  
வண்ண மார்பின் வன முலைத் துயல்வர, 15

செறி நடைப் பிடியொடு களிறு புணர்ந்தென்னக்  
குறு நெடுந் தூம்பொடு முழவுப் புணர்ந்து இசைப்ப,  
கார் வான் முழக்கின் நீர்மிசைத் தெவுட்டும்  
தேரை ஒலியின் மாண, சீர் அமைத்து,  
சில் அரி கறங்கும் சிறு பல் இயத்தொடு 20

பல் ஊர் பெயர்வனர் ஆடி, ஒல்லென,  
தலைப் புணர்த்து அசைத்த பல் தொகைக் கலப் பையர்,  
இரும் பேர் ஒக்கல் கோடியர் இறந்த  
புன் தலை மன்றம் காணின், வழி நாள்,  
அழுங்கல் மூதூர்க்கு இன்னாதாகும்;  
அதுவே மருவினம், மாலை; அதனால்,  
காதலர் செய்த காதல்  
நீடு இன்று மறத்தல் கூடுமோ, மற்றே?

**பிரிவிடை வேறுபட்ட தலைமகள் வற்புறுத்தும்  
தோழிக்குச் சொல்லியது. - அதியன் விண்ணத்தனார்**

[அடுத்த பக்கம்](agananooru_307)