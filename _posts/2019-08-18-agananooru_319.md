---
categories: blog
title: அகநானூறு
sub_title: 314 முல்லை
keywords: More, Tamil, Books
description: அகநானூறு
author: Tamilan
layout: Ruby
tags:
- தமிழ்ப் புலவர்கள்
is_book: 1
permalink: agananooru_319
featured: /images/noolkal_96_6.png
order: 319
nool_publiser: இசையினி குழுமம்
---


## 314 முல்லை

'நீலத்து அன்ன நீர் பொதி கருவின்,  
மா விசும்பு அதிர முழங்கி, ஆலியின்  
நிலம் தண்ணென்று கானம் குழைப்ப,  
இனம் தேர் உழவர் இன் குரல் இயம்ப,  
மறியுடை மடப் பிணை தழீஇ, புறவின் 5

திரிமருப்பு இரலை பைம் பயிர் உகள,  
ஆர் பெயல் உதவிய கார் செய் காலை,  
நூல் நெறி நுணங்கிய கால் நவில் புரவி  
கல்லெனக் கறங்கு மணி இயம்ப, வல்லோன்  
வாச் செல வணக்கிய தாப் பரி நெடுந் தேர் 10

ஈர்ம் புறவு இயங்கு வழி அறுப்ப, தீம் தொடைப்  
பையுள் நல் யாழ் செவ்வழி பிறப்ப,  
இந் நிலை வாரார்ஆயின், தம் நிலை  
எவன்கொல்? பாண! உரைத்திசின், சிறிது' என,  
கடவுட் கற்பின் மடவோள் கூற, 15

செய் வினை அழிந்த மையல் நெஞ்சின்  
துனி கொள் பருவரல் தீர, வந்தோய்!  
இனிது செய்தனையால்; வாழ்க, நின் கண்ணி!  
வேலி சுற்றிய வால் வீ முல்லைப்  
பெருந் தார் கமழும், விருந்து ஒலி, கதுப்பின் 20

இன் நகை இளையோள் கவவ,  
மன்னுக, பெரும! நின் மலர்ந்த மார்பே!

**வினை முற்றிப் புகுந்த தலைமகற்குத் தோழி  
சொல்லியது. - மதுரை அளக்கர் ஞாழார் மகனார் அம்மள்ளனார்**

[அடுத்த பக்கம்](agananooru_320)