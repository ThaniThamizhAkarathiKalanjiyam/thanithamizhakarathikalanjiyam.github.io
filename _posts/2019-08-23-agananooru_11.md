---
categories: blog
title: அகநானூறு 
sub_title: 006 மருதம்
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_11
featured: /images/noolkal_96_6.png
order: 11
---


## 006 மருதம்

அரி பெய் சிலம்பின் ஆம்பல் அம் தொடலை,  
அரம் போழ் அவ் வளைப் பொலிந்த முன்கை,  
இழை அணி பணைத் தோள், ஐயை தந்தை,  
மழை வளம் தரூஉம் மா வண் தித்தன்,  
பிண்ட நெல்லின் உறந்தை ஆங்கண் 5

கழை நிலை பெறாஅக் காவிரி நீத்தம்,  
குழை மாண் ஒள் இழை நீ வெய்யோளொடு,  
வேழ வெண் புணை தழீஇ, பூழியர்  
கயம் நாடு யானையின் முகன் அமர்ந்தாஅங்கு,  
ஏந்து எழில் ஆகத்துப் பூந் தார் குழைய, 10

நெருநல் ஆடினை, புனலே; இன்று வந்து,  
'ஆக வன முலை அரும்பிய சுணங்கின்,  
மாசு இல் கற்பின், புதல்வன் தாய்!' என,  
மாயப் பொய்ம்மொழி சாயினை பயிற்றி, எம்  
முதுமை எள்ளல்; அஃது அமைகும் தில்ல! 15

இளமை சென்று தவத் தொல்லஃதே;  
இனிமை எவன் செய்வது, பொய்ம்மொழி, எமக்கே?

**பரத்தையிற் பிரிந்து வந்த தலைமகற்குக்  
கிழத்தி கூறியது. - பரணர்**

[அடுத்த பக்கம்](agananooru_12)