---
categories: blog
title: அகநானூறு 
sub_title: 155 பாலை
keywords: More, Tamil, Books
description: அகநானூறு 
author: Tamilan
layout: Ruby
tags:
- தமிழ்ப் புலவர்கள் 

is_book: 1
permalink: agananooru_160
featured: /images/noolkal_96_6.png
order: 160
---


## 155 பாலை

அறன்கடைப் படாஅ வாழ்க்கையும், என்றும்  
பிறன்கடைச் செலாஅச் செல்வமும், இரண்டும்  
பொருளின் ஆகும், புனையிழை!' என்று, நம்  
இருள் ஏர் ஐம்பால் நீவியோரே  
நோய் நாம் உழக்குவம்ஆயினும், தாம் தம் 5

செய் வினை முடிக்க; தோழி! பல்வயின்  
பய நிரை சேர்ந்த பாழ் நாட்டு ஆங்கண்  
நெடு விளிக் கோவலர் கூவல் தோண்டிய  
கொடு வாய்ப் பத்தல் வார்ந்து உகு சிறு குழி,  
நீர் காய் வருத்தமொடு சேர்விடம் பெறாது 10

பெருங் களிறு மிதித்த அடியகத்து, இரும் புலி  
ஒதுங்குவன கழிந்த செதும்பல் ஈர் வழி,  
செயிர் தீர் நாவின் வயிரியர் பின்றை  
மண் ஆர் முழவின் கண்ணகத்து அசைத்த  
விரல் ஊன்று வடுவின் தோன்றும் 15

மரல் வாடு மருங்கின் மலை இறந்தோரே.

**தலைமகன் பிரிவின்கண் வேறுபட்ட தலைமகள்  
சொல்லியது.-பாலை பாடிய பெருங்கடுங்கோ**

[அடுத்த பக்கம்](agananooru_161)